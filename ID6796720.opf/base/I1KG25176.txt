༄༅། །དམ་པའི་ཆོས་མངོན་པ་མཛོད་ཀྱི་
རྣམ་བཤད་བློ་གསལ་བློའི་པདྨ་
ཁ་འབྱེད་ཅེས་བྱ་བ་
བཞུགས་སོ། །
མཛད་པ་པོ། དྲུང་ཆེན་དངོས་གྲུབ་རྒྱ་མཚོ།
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།

དཀར་ཆག
དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་བློའི་པདྨོ་ཁ་
འབྱེད་ཅེས་བྱ་བ་ལས་ཕུང་ཁམས་སྐྱེ་མཆེད་བསྟན་པ་གནས་
དང་པོ་སིདྡྷི་ས་མུ་དྲས་མཛད་པ་བཞུགས་སོ། །་(1)
མཆོད་བརྗོད།་(1)
གནས་དང་པོ།་(3)
གཞུང་གི་དོན་འཆད་པ་ལ།་(5)
མངོན་པའི་མཚན་དོན་བཤད་པ།་(13)
མཛོད་ཀྱི་མཚན་དོན་བཤད་པ།་(20)
བསྟན་བཅོས་ཀྱི་ལུས་དངོས་བཤད་པ།་·(26)
འདུས་མ་བྱས་རྒྱས་པར་བཤད་པ།་(29)
འདུས་བྱས་རྒྱས་པར་ཤད་པ།་(30)
ཕུང་ཁམས་སྐྱེ་མཆེད་རྒྱས་པར་བཤད་པ།་(34)
ཁམས་བཅོ་བརྒྱད་དུ་བསྟན་པ།་(19)
ཁམས་ཀྱི་རྣམ་པའི་རབ་དབྱེ་བཤད་པ།་(60)
དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་བློའི་
པདྨོ་ཁ་འབྱེད་ཅེས་བྱ་བ་ལས་གནས་གཉིས་པ་སིདྡྷི་ས་
མུ་དྲས་མཛད་པ་བཞུགས་སོ། །་(79)
གནས་གཉིས་པ།་(79)
དབང་པོའི་ངོ་བོ་བཤད་པ།་(85)
དབང་པོའི་ལྡན་ཚུལ་བཤད་པ།་(102)
གཉིས་པ་འདུས་བྱས་ཀྱི་སྐྱེ་ཚུལ་རྒྱས་པར་འཆད་པ་ལ།་(107)
གཟུགས་ཅན་མ་ཡིན་པའི་སྐྱེ་ཚུལ།་(109)
རྒྱུ་རྐྱེན་འབྲས་བུ་དང་བཅས་པ་བཤད་པ།་·(144)

དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་བློའི་པདྨོ་ཁ་
འབྱེད་ཅེས་བྱ་བ་ལས་འཇིག་རྟེན་བསྟན་པའི་གནས་གསུམ་པ་
སིདྡྷི་ས་མུ་དྲས་མཛད་པ་བཞུགས་སོ། །་·(168 )
གནས་གསུམ་པ་འཇིག་རྟེན་བསྟན་པ།་(168)
གང་སྐྱེ་བ་སེམས་ཅན་གྱི་འཇིག་རྟེན་བཤད་པ།་(168)
གང་འཇུག་པ་བར་སྲིད་བཤད་པ།་· (174)
གཉིས་པ་གནས་ཚུལ་བཤད་པ། ་(18C0 )
གཉིས་པ་གང་དུ་སྐྱེ་བ་སྣོད་ཀྱི་འཇིག་རྟེན་བཤད་པ།་(199)
དམ་པའི་ཆོས་མངོན་པ་མཛོས་ཀྱི་རྣམ་བཤད་བློ་གསལ་བློའི་པདྨོ་ཁ་
འབྱེད་ཅེས་བྱ་བ་ལས་གནས་བཞི་པ་ལས་བསྟན་པ་སིདྡྷི་ས་
མུ་དྲས་མཛད་པ་བཞུགས་སོ། །་(256)
གནས་བཞི་པ་ལས་བསྟན་པ།་(256)
མདོ་ལས་གསུངས་པའི་ལས་ཀྱི་རྣམ་གྲངས་བཤད་པ།་(284)
དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་བློའི་པདྨོ་ཁ་
འབྱེད་ཅེས་བྱ་བ་ལས་གནས་ལྔ་པ་ཕྲ་རྒྱས་བསྟན་པ་སིདྡྷི་ས་
མུ་དྲས་མཛད་པ་བཞུགས་སོ། །་(330)
གནས་ལྔ་པ་ཕྲ་རྒྱས་བསྟན་པ།་(330)
རྣམ་པའི་རབ་དབྱེ་བཤད་པ།‧་(340
རྣམ་གྲངས་བ ཤད་པ།་(355)
ཇི་ལྟར་སྤོང་བའི་ཚུལ་བཤད་པ།་(368)
སྤངས་པའི་འབྲས་བུ་ཡོངས་ཤེས་བཤད་པ།་(371
དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་བློའི་པདྨོ་ཁ་
འབྱེད་ཅེས་བྱ་བ་ལས་ལམ་དང་གང་ཟག་བསྟན་པའི་གནས་
དྲུག་པ་སིདྡྷི་ས་མུ་དྲས་མཛད་པ་བཞུགས་སོ། །་(380)
གནས་དྲུག་པ་ལམ་དང་གང་ཟག་བསྟན་པ།་(380)
བདེན་པ་མངོན་རྟོགས་ཀྱི་རིམ་པ།་(383)
དེ་ལ་གནས་པའི་གང་ཟག་གི་རྣམ་གཞག་བཤད་པ།་(397)

བདེན་པ་མངོན་རྟོགས་ཀྱི་ལམ་གཞན་བཤད་པ།་(421)
དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་བློའི་པདྨོ་ཁ་
འབྱེད་ཅེས་བྱ་བ་ལས་གནས་བདུན་པ་ཡེ་ཤེས་བསྟན་པའི་
གནས་སིདྡྷི་ས་མུ་དྲས་མཛད་པ་བཞུགས་སོ། །་(429)
གནས་བདུན་པ་ཡེ་ཤེས་བསྟན་པ།་(429)
ཤེས་པའི་རང་བཞིན་བཤད་པ།་(430)
ཤེས་པའི་ཐོབ་པ་བཤད་པ།་(439)
ཐུན་མོང་མ་ཡིན་པའི་ཡོན་ཏན་བཤད་པ།་(444)
འཕགས་པ་དང་ཐུན་མོང་བ་བཤད་པ།་(449)
སྐྱེ་འཕགས་གཉིས་ཀ་དང་ཐུན་མོང་བ་བཤད་པ།་(453)
དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་བློའི་པདྨོ་ཁ་
འབྱེད་ཅེས་བྱ་བ་ལས་གནས་བརྒྱད་པ་སྙོམས་འཇུག་བསྟན་པའི་
གནས་སིདྡྷི་ས་མུ་དྲས་མཛད་པ་བཞུགས་སོ། །་(462)
གནས་བརྒྱད་པ་སྙོམས་འཇུག་བསྟན་པ།་(462)
དེ་ལ་བརྟེན་པའི་ཡོན་ཏན་བཤད་པ།་(488)
མཇུག་གི་དོན་བཤད་པ།་(494)

༄༅། །དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་
བློའི་པདྨོ་ཁ་འབྱེད་ཅེས་བྱ་བ་ལས་ཕུང་ཁམས་
སྐྱེ་མཆེད་བསྟན་པ་གནས་དང་པོ་སིདྡྷི་
ས་མུ་དྲས་མཛད་པ་བཞུགས་སོ། །
མཆོད་བརྗོད།
༄༅༅། །ན་མོ་གུ་རུ་མཉྫུ་གྷོ་ཥཱ་ཡ། དམ་པའི་ཆོས་མངོན་པ་མཛོད་ཀྱི་ཚིག་
ལེའུར་བྱས་པའི་རྣམ་བཤད་བློ་གསལ་བློའི་པདྨོ་ཁ་འབྱེད་ཅེས་བྱ་བ། ཚོགས་
གཉིས་མཐར་ཕྱིན་གྲུ་གཟིངས་ལ་བརྟེན་ནས། །སྒྲིབ་གཉིས་ཆུ་གཏེར་ཆེན་པོ་
ལས་བརྒལ་ཏེ། །དོན་གཉིས་ནོར་བུས་འགྲོ་བའི་དོན་མཛད་པ། །རྐང་གཉིས་
གཙོ་བོས་དེང་འདིར་དགེ་ལེགས་སྩོལ། །ས་ལམ་མཐར་ཕྱིན་སྐུ་གསུམ་མཆོག་
བརྙེས་ཀྱང་། །འགྲོ་བའི་དོན་དུ་གཞོན་ནུའི་ཚུལ་འཛིན་པ། །ལྷག་པའི་ལྷ་
མཆོག་རྗེ་བཙུན་འཇམ་དཔལ་དབྱངས། །སྨྲ་བའི་ཉི་མས་བློ་གྲོས་མཆོག་སྩོལ་
མཛོད། །རབ་དཀར་དགེ་ལེགས་ཆུ་གཏེར་ཆེན་པོ་ལས། །ལེགས་འཁྲུངས་
མཁྱེན་པའི་དཀྱིལ་འཁོར་རབ་ཏུ་རྒྱས། །འཆད་རྩོད་རྩོམ་པའི་འོད་དཀར་
འཕྲེང་བ་ཡིས། །ཐུབ་བསྟན་བཞད་མཛད་དབྱིག་གི་གཉེན་དེ་རྒྱལ། །གང་གི་
གཞུང་ལུགས་ལམ་བཟང་པོ། །འཛིན་མཛད་བློ་བརྟན་དེ་དང་ནི། །འཕགས་
ཡུལ་ཆོས་མངོན་གསལ་( ༢ན) མཛད་པའི། །པཎ་གྲུབ་རྣམས་ལ་གུས་པས་
འདུད། །སྒྲ་ཚད་པད་མཚོར་འཇུག་པའི་རྐང་དྲུག་ལྡན། ། སྐད་གཉིས་གླུ་
དབྱངས་ལེན་པའི་སྙན་འགྱུར་གྱིས། །བསྟན་པའི་མཁའ་ལ་གར་སྒྱུར་ལོ་ཙྪ་བ།།
བློ་ལྡན་ཤེས་རབ་སོགས་ལ་གུས་པས་འདུད། །རྒྱལ་བའི་མཁྱེན་བརྩེ་གཅིག་

བསྡུས་འཇམ་དཔལ་དབྱངས། །ཕུན་ཚོགས་རིན་ཆེན་རྒྱན་དང་རལ་ཁུར་དག།
མི་མངོན་ངུར་སྨྲིག་རྟགས་འཆང་འགྲོ་བའི་ངོར། །བཤེས་གཉེན་ཚུལ་འཛིན་
བློ་བཟང་གྲགས་པ་རྒྱལ། །རྒྱལ་བ་མཆོག་གི་ཆོས་ཚུལ་མ་ལུས་ལ། །རྒྱལ་བའི་
རྒྱལ་ཚབ་མི་ཕམ་གཉིས་པ་བཞིན། །རྒྱལ་སྲས་ཀུན་གྱིས་འགྲན་པའི་ཟླ་བྲལ་
བ། །རྒྱལ་ཚབ་དར་མའི་ཞབས་པད་སྤྱི་བོས་མཆོད། །དཔག་ཡས་དགེ་ལེགས་
བྱེ་བས་བསྐྲུན་པའི་སྐུ། །བསླབ་གསུམ་དག་པའི་རི་དྭགས་མཚན་མས་མཛེས། །
ཐུབ་བསྟན་རི་དབང་མཐའ་དག་གསལ་མཛད་པ། །དགེ་ལེགས་དཔལ་ཁྱོད་
ས་སྟེང་ཀུན་ཏུ་རྒྱལ། །རྒྱལ་བའི་ཡབ་གཅིག་རྗེ་བཙུན་འཇམ་དཔལ་དབྱངས། །
ཐུབ་དབང་ཆོས་ཀྱི་རྒྱལ་མཚན་འཛིན་པ་ལ། །ཞིང་འདིར་ངུར་སྨིག་འཛིན་
པའི་རྣམ་རོལ་བ། །དཔལ་ལྡན་འཕྲིན་ལས་( ༢བ) བཟང་པོ་དེ་ལ་འདུད། །
ཕུལ་བྱུང་རྣམ་དཔྱོད་ཡུ་བ་ལ་བརྟེན་ནས། །ལེགས་བཤད་དཔལ་ལྡན་ལྷ་ཡི་
གོས་ཀྱིས་བརྒྱན། །རྣམ་དག་མཁྱེན་བརྩེའི་ནོར་བུའི་ཏོག་གིས་མཛེས། །ཡོངས་
འཛིན་བསྟན་པའི་རྒྱལ་མཚན་དེ་ལ་འདུད། །བསླབ་གསུམ་དགེ་ལེགས་རྩ་བ་
རབ་ཏུ་བརྟན། །རྒྱ་མཚོ་ལྟར་ཟབ་གཞུང་ལུགས་མཐའ་དག་ལ། །ལེགས་
དབང་ལེགས་བཤད་དབང་གི་རྒྱལ་པོ་ཡིས། །གདུལ་བྱའི་དབུལ་བ་སེལ་ལ་
གུས་པས་འདུད། །ལེགས་བཤད་དཔལ་འབྱོར་གཏིང་མཐའ་མི་མངོན་དོན་
གཉིས་ནོར་བུའི་ཚོགས་ཀྱིས་གཏམས། །ལྷག་བསམ་དག་པའི་རྦ་རླབས་ལེགས་
འཁྲིགས་མཁས་མཆོག་ཀླུ་དབང་བརྟེན་པའི་གཞི། །དགོས་འདོད་མ་ལུས་
འབྱུང་བའི་ཡོན་ཏན་མཆོག་གི་རྒྱ་མཚོ་ཆེན་པོ་ལ། །ལན་གཅིག་མིན་པར་ཡང་
ཡང་འདུད་དེ་བདག་ལ་བློ་གྲོས་མཆོག་སྩོལ་མཛོད། །སྔོན་སྦྱངས་རྣམ་དཀར་
ཆུ་གཏེར་ལས་འོངས་པའི། །དགེ་འདུན་ལུང་རྟོགས་དམ་ཆོས་ཡིད་བཞིན་
ནོར། །ཐུབ་བསྟན་རྒྱལ་མཚན་རྩེ་མོར་རབ་བཀོད་ནས། །ལེགས་བཤད་འདོད་
དགུ་སྩོལ་མཁས་དེ་ལ་འདུད། །གསུང་རབ་ཆུ་གཏེར་ཆེན་པོའི་ཀློང་དཀྱིལ་

ནས། །ལེགས་བཤད་རིན་ཆེན་དབང་གི་རྒྱལ་པོ་ཡིས། །བདག་བློ་སྤྱི་གཙུག་
མཛེས་པའི་དཔལ་སྟེར་བ། །དངོས་བརྒྱུད་ཡོངས་འཛིན་རྣམས་ལ་གུས་པས་
འདུད། །ཆོས་མངོན་འདབ་བརྒྱ་རྒོད་པའི་གཉེན་གཅིག་པུ། །ལེགས་བཤད་
འོད་སྟོང་ལྡན་པ་འདི་ཉིད་ནི། །ཡོངས་འཛིན་རྣམས་ཀྱི་གསུང་རྒྱུན་ལ་བརྟེན་
ནས། །བློ་གསལ་དོན་གཉེར་རྣམས་ལ་བཤད་པར་བྱ། །ཕྲག་དོག་དུག་གིས་
གཟིར་བའི་སྐྱེ་བོ་ལ། །དགའ་བར་མི་འགྱུར་ཡིད་འོང་པདྨོའི་མཚོས། །བྱ་རོག་
ཚོགས་ལ་དགའ་བ་སྐྱེད་( ༣ན) མི་ནུས། །པདྨོའི་སྐྱོན་ཞེས་ཤེས་ལྡན་སུ་ཞིག་
གླེང་། །རྣམ་དཔྱོད་མིག་འབུམ་རྒྱས་པའི་ངང་མོ་དཀར། །བརྩོན་པའི་གཤོག་
རྩེ་བསྐྱོད་པའི་ཟློས་གར་གྱིས། །དེ་རིང་ཉིད་ནས་ཕྱོགས་འདིར་དགའ་བས་
ཞུགས། །ལེགས་བཤད་འདོད་དགུའི་བཅུད་ཀྱིས་ཚིམ་པར་འགྱུར། །
གནས་དང་པོ།
འོ་སྐོལ་གྱི་སྟོན་པ་ཤཱཀྱའི་རྒྱལ་པོ་དེ་ཉིད་ཀྱིས་གདུལ་བྱའི་དོན་དུ་གསུང་
རབ་ཇི་སྙེད་ཅིག་གསུངས་པ་རྣམས་ཀྱི་ནང་ནས། གདུལ་བྱ་རྣམས་ཀྱིས་
ཐོག་མར་མངོན་པའི་སྡེ་སྣོད་ལ་ཐོས་བསམ་གྱིས་འཇུག་དགོས་ཏེ། གདུལ་བྱ་
རྣམས་ཀྱི་ཐོབ་བྱའི་གཙོ་བོ་ནི་འཁོར་བ་ལས་གྲོལ་བའི་ཐར་པ་ཡིན་ལ། དེ་
ཐོབ་པ་ལ་ཉོན་མོངས་སྤོང་དགོས། དེ་ལ་ཆོས་རབ་ཏུ་རྣམ་འབྱེད་ཀྱི་ཤེས་རབ་
བསྐྱེད་དགོས། དེ་ལ་ཆོས་རྣམས་ཀྱི་རང་སྤྱིའི་མཚན་ཉིད་ཕྱིན་ཅི་མ་ལོག་པར་
ཤེས་དགོས། །དེ་ཤེས་པ་ལ་མངོན་པའི་སྡེ་སྣོད་དགོངས་འགྲེལ་དང་བཅས་པ་
ལ་ཐོས་བསམ་གྱིས་འཇུག་དགོས་པའི་ཕྱིར་ཏེ། དེ་སྐད་དུ་ཡང་། མཛོད་ལས།
ཆོས་རྣམས་རབ་ཏུ་རྣམ་འབྱེད་མེད་པར་ཉོན་མོངས་རྣམས། །གང་ཕྱིར་ཉེ་
བར་ཞི་བར་བྱ་བའི་ཐབས་མེད་ལ། །ཉོན་མོངས་པས་ཀྱང་འཇིག་རྟེན་སྲིད་
མཚོ་འདིར་འཁྱམས་ཏེ། །དེ་བས་དེ་ཕྱིར་འདི་ནི་སྟོན་པས་གསུངས་སོ་ལོ། །

ཞེས་གསུངས་པའི་ཕྱིར། འོ་ན་འདིར་མངོན་པའི་སྡེ་སྣོད་དེ་དག་འགྲེལ་བྱེད་
གང་གིས་རྗེས་སུ་འབྲངས་ནས་འཆད་ཅེ་ན། རང་དང་གཞན་གྱི་གྲུབ་པའི་
མཐའ་རྒྱ་མཚོའི་ཕ་རོལ་ཏུ་སོན་པ་རིག་པའི་གནས་ལྔ་ལ་མཁྱེན་པ་རྒྱས་ཤིང་།
སྟོན་པ་བདེ་བར་གཤེགས་པའི་བསྟན་པ་ལ་ཡོངས་སུ་རྫོགས་པའི་མཁས་ང་
ཆེན་པོ། འགྲོ་བ་ཀུན་གྱི་རྩ་ལག་ཏུ་གྱུར་པ་འཛམ་བུའི་གླིང་འདིར་སངས་རྒྱས་
གཉིས་པ་( ༣བ) ལྟར་གྲགས་པའི་སློབ་དཔོན་ཆེན་པོ་དབྱིག་གཉེན་གྱི་རྗེས་སུ་
འབྲང་ནས་འཆད་ཅིང་། དེས་མཛད་པའི་བསྟན་བཅོས་ལ་ཡང་མང་དུ་ཡོད་
པ་ལས། མངོན་པ་སྡེ་བདུན་དང་བྱེ་བྲག་བཤད་མཛོད་ཆེན་པོ་ལ་སོགས་པའི་
དོན་རྣམས་ཕལ་ཆེར། ཁ་ཆེ་བྱེ་བྲག་སྨྲ་བའི་གྲུབ་མཐའ་དང་མཐུན་པར་
བསྡུས་པ་དམ་པའི་ཆོས་མངོན་པ་མཛོད་དེ་ཉིད་འདིར་འཆད་པར་བྱ་བའི་
ཆོས་ཡིན་ལ།
འདི་འཆད་པ་ལ། མཚན་གྱི་དོན། འགྱུར་གྱི་ཕྱག །གཞུང་གི་དོན། མཇུག་
གི་དོན་ནོ། །དང་པོ་ལ། མཚན་བསྒྱུར་བ་དང༌། མཚན་དོན་བཤད་པ་གཉིས་
ལས། དང་པོ་ནི། རྒྱ་གར་ན་སྐད་རིགས་ཆེན་པོ་བཞི་ཡོད་པ་ལས། ལེགས་
པར་སྦྱར་བ་སཾ་སྐྲི་ཏའི་སྐད་དུ། ཨ་བྷི་དྷརྨ་ཀོ་ཥ་ཀ་རི་ཀ་ཞེས་གསུངས་ཤིང་།
དེ་བོད་སྐད་དུ་བསྒྱུར་ན། ཆོས་མངོན་པ་མཛོད་ཀྱི་ཚིག་ལེའུར་བྱས་པ་ཞེས་བྱ་
བ་ཞིག་ཏུ་བསྒྱུར་རིགས་པ་ཡིན་ཏེ། དྷརྨ་ནི་ཆོས། ཨ་བྷི་ནི་མངོན་པ། ཀོ་ཥ་རྩི་
མཛོད། ཀ་རི་ཀ་ནི་ཚིག་ལེའུར་བྱས་པ་ཞེས་བྱ་བར་འགྱུར་བའི་ཕྱིར། དེ་ལ་ཁོ་
ན་རེ། བསྟན་བཅོས་འདིའི་མཚན་ལ་རྒྱ་སྐད་བོད་སྐད་གཉིས་ཀ་སྨོས་པ་ལ་
དགོས་པ་ཅི་ཡོད་ཅེ་ན། འདི་ལ་གསུམ། རྒྱ་སྐད་སྨོས་པའི་དགོས་པ། བོད་
སྐད་སྨོས་པའི་དགོས་པ། གཉིས་ཀ་སྨོས་པའི་དགོས་པའོ། །དང་པོ་ནི། བསྟན་
བཅོས་འདིའི་མཚན་རྒྱ་སྐད་དུ་སྨོས་པ་ལ་དགོས་པ་ཡོད་དེ། བསྟན་བཅོས་
ཁུངས་བཙུན་པ་དང་། སཾ་སྐྲྀ་ཏའི་སྐད་ལ་བག་ཆགས་བཞག་པའི་དགོས་པ་

ཡོད་པའི་ཕྱིར། རྟགས་གཉིས་ཀ་གྲུབ་སྟེ། རྒྱ་གར་ཆོས་ཀྱི་འབྱུང་ཁུངས་སུ་
ཤེས་པ་དང་། དུས་གསུམ་གྱི་སངས་རྒྱས་རྣམས་ཀྱིས་སཾ་སྐྲྀ་ཏའི་སྐད་དུ་ཆོས་
ཀྱི་འཁོར་ལོ་བསྐོར་བར་མཛད་པས་རང་ཅག་རྣམས་ཀྱང་སངས་རྒྱས་ནས་སཾ་
སྐྲྀ་ཏའི་སྐད་དུ་ཆོས་ཀྱི་འཁོར་ལོ་བསྐོར་བར་འགྱུར་བའི་དགོས་པ་ཡོད་པའི་
ཕྱིར། གཉིས་པ་གྲུབ་སྟེ། གླེགས་བམ་བཙལ་སླ་བ་དང་ལོ་པཎ་རྣམས་ཀྱི་
བཀའ་དྲིན་དྲན་པའི་དགོས་པ་ཡོད་པའི་ཕྱིར། གཉིས་ཀ་སྨོས་པ་ལ་དགོས་པ་
ཡོད་དེ། སྐད་གཉིས་ཀྱི་རྣམ་དབྱེ་ཕྱིན་ཅི་མ་ལོག་པར་ཤེས་པའི་དགོས་པ་ཡོད་
པའི་ཕྱིར།( ༤ན)
གཉིས་པ་འགྱུར་ཕྱག་ནི། འཇམ་དཔལ་གཞོན་ནུར་གྱུར་པ་ལ་ཕྱག་
འཚལ་ལོ། །ཞེས་པས་འཆད། དེ་ཡང་བསྟན་བཅོས་འདི་བསྒྱུར་བའི་ཐོག་མར་
ལོ་པཎ་རྣམས་ཀྱིས་ཕྱག་འཚལ་བའི་ཡུལ་མང་དུ་ཡོད་པ་ལས། ཉོན་མོངས་
པའི་རྩུབ་རེག་དང་བྲལ་བས་ན་འཇམ། མངོན་མཐོ་དང་ངེས་ལེགས་ཀྱི་
དཔལ་དུ་གྱུར་པས་ན་དཔལ། གཞོན་ནུ་ལོ་བཅུ་དྲུག་ལོན་པའི་ན་ཚོད་དང་
ལྡན་པས་ན་གཞོན་ནུར་གྱུར་པ་ལ་ཕྱག་འཚལ་བ་ལ་ཆོས་ཅན། དགོས་པ་ཡོད་
དེ། བསྟན་བཅོས་ཀྱི་འགྱུར་མཐར་ཕྱིན་པ་དང་། བསྟན་བཅོས་འདི་མངོན་
པའི་སྡེ་སྣོད་དུ་བསྡུ་བ་སོགས་ཀྱི་དགོས་པ་ཡོད་པའི་ཕྱིར།
གཞུང་གི་དོན་འཆད་པ་ལ།
གསུམ་པ་གཞུང་གི་དོན་འཆད་པ་ལ། བསྟན་བཅོས་རྩོམ་པ་ལ་འཇུག་
པའི་ཡན་ལག །བརྩམས་པའི་བསྟན་བཅོས་ཀྱི་ལུས་དངོས་དང་གཉིས་ལས།
དང་པོ་ལ་གསུམ། མཆོད་བརྗོད་སྔོན་དུ་འགྲོ་བས་རྩོམ་པར་དམ་བཅའ་
བཤད་པ་དང་། སྤྲོ་བ་སྔོན་དུ་འགྲོ་བས་བསྟན་བཅོས་ཀྱི་མཚན་དོན་བཤད་པ།
དགོས་པ་སྔོན་དུ་འགྲོ་བས་སྟོན་པས་གསུངས་པར་སྒྲུབ་པ། །དང་པོ་ལ་

གཉིས་ལས། མཆོད་པར་བརྗོད་པ། རྩོམ་པར་དམ་བཅའ་བའོ། །
དང་པོ་ནི། གང་ཞིག་ཀུན་ལ་མུན་པ་གཏན་བཅོམ་ཞིང་། །ཞེས་སོགས་
ཀྱིས་འཆད། འདི་ལ་དགོས་དོན། བསྡུས་དོན། ཚིག་དོན་གསུམ་ལས། དང་པོ་
ནི། བསྟན་བཅོས་འདི་རྩོམ་པའི་ཐོག་མར་ཕུན་སུམ་ཚོགས་པ་གསུམ་མངའ་
བའི་ཐུབ་པ་སངས་རྒྱས་བཅོམ་ལྡན་འདས་ལ་བསྟོད་ཕྱག་མཛད་པ་ལ་ཆོས་
ཅན། དགོས་པ་ཡོད་དེ། རང་ཉིད་སྐྱེས་བུ་དམ་པར་ཤེས་པ་དང་། བསྟན་
བཅོས་རྩོམ་པའི་བར་ཆད་ཞི་བ་དང་། རང་གི་སྟོན་པའི་ཆེ་བ་ཤེས་པ་དང་།
མཐར་ཐུག་མྱང་འདས་ཐོབ་པའི་དགོས་པ་ཡོད་པའི་ཕྱིར། དང་པོ་གྲུབ་སྟེ།
བསྟན་བཅོས་རྩོམ་པ་སོགས་བྱ་བ་ཁྱད་པར་ཅན་ལ་འཇུག་པའི་ཐོག་མར་
ཡུལ་ཁྱད་པར་ཅན་ལ་བསྟོད་ཕྱག་བྱེད་པ་སྔོན་གྱི་སྐྱེས་བུ་དམ་པ་སྤྱིའི་ཕྱག་
ལེན་འམ་ངང་ཚུལ་ཡིན་པའི་ཕྱིར། དེ་སྐད་དུ་ཡང་ཤཱཀྱ་བློའི་འགྲེལ་བར། ཡ་
རབས་དག་ནི་ཕལ་( ༤༠) ཆེར་བསྟན་བཅོས་རྩོམ་པ་སོགས་ཀྱི་ཐོག་མར། རང་
ཉིད་འདོད་པའི་ལྷ་ལ་ཕྱག་བྱའོ། །ཞེས་གསུངས། གཉིས་པ་གྲུབ་སྟེ། དེ་ལྟར་
བསྟོད་ཕྱག་བྱས་པ་ལ་བརྟེན་ནས་རང་རྒྱུད་ལ་བསོད་ནམས་འཕེལ་ཞིང་དེ་
ལ་བརྟེན་ནས་འགལ་རྐྱེན་བདུད་དང་བདུད་རིགས་ཀྱི་ལྷ་རྣམས་ཀྱི་བར་ཆད་
ཞི་ནས་རྩོམ་པ་མཐར་ཕྱིན་པར་འགྱུར་བའི་ཕྱིར། དེ་སྐད་དུ་ཡང་། རྒྱ་ཆེར་
རོལ་པའི་མདོ་ལས། བསོད་ནམས་རྣམ་སྨིན་བདེ་སྟེར་སྡུག་བསྔལ་ཐམས་ཅང་
སེལ། །བསོད་ནམས་ལྡན་པའི་མི་ཡི་བསམ་པ་རྣམས་ཀྱང་འགྲུབ། །བདུང་
བཅོམ་ནས་ནི་བྱང་ཆུབ་མྱུར་དུ་རེག་པར་འགྱུར། །མྱ་ངན་ལས་འདས་ཞི་ང་
བསིལ་བའི་དངོས་པོའང་ཐོབ། །ཞེས་གསུངས་པའི་ཕྱིར། གསུམ་པ་གྲུབ་སྟེ།
རང་གི་སྟོན་པའི་ཆེ་བ་ཤེས་པ་ལ་བརྟེན་ནས་སྟོན་པ་དེ་སྟོན་པ་རྣམ་དག་
དང་། དེའི་བསྟན་པ་དེ་བསྟན་པ་རྣམ་དག་ཏུ་ཤེས་ནས་དེའི་བསྟན་པ་ལ་
འཇུག་པའི་དགོས་པ་ཡོད་པའི་ཕྱིར་ཏེ། རང་འགྲེལ་ལས། བསྟན་བཅོས་

བྱེད་པར་འདོད་པས་རང་གི་སྟོན་པའི་ཆེ་བའི་བདག་ཉིད་ཤེས་པར་བྱ་བའི་
ཕྱིར་དེ་ལ་ཡོན་ཏན་བརྗོད་པ་སྡོན་དུ་འགྲོ་བའི་ཕྱག་འཚལ་བ་རྩོམ་མོ། །ཞེས་
གསུངས་པའི་ཕྱིར། གཉིས་པ་བསྡུས་དོན་ནི། ཚིགས་བཅད་ཕྱེད་དང་གསུམ་
པོ་འདིས་སྟོན་པ་ལ་ཕུན་སུམ་ཚོགས་པ་གསུམ་མངའ་བའི་སྒོ་ནས་བསྟོད་
ཕྱག་མཛད་པ་ཡིན་ནོ། །
གསུམ་པ་ལ་གཉིས། དངོས་དང་དོགས་པ་སྤོང་བའོ། །དང་པོ་ནི། སངས་
རྒྱས་བཅོམ་ལྡན་འདས་གང་ཞིག་ནི་ཆོས་ཅན། ཕུན་སུམ་ཚོགས་པ་གསུམ་
མངའ་སྟེ། རང་དོན་ཕུན་ཚོགས། གཞན་དོན་ཕུན་ཚོགས། འཕྲིན་ལས་ཕུན་
ཚོགས་གསུམ་མངའ་བའི་ཕྱིར། དང་པོ་གྲུབ་སྟེ། ཤེས་བྱ་ཀུན་མངོན་སུམ་དུ་
མཐོང་བ་ལ་སྒྲིབ་པའི་ཉོན་མོངས་ཅན་དང་ཉོན་མོངས་ཅན་མ་ཡིན་པའི་
མུན་པ་གཉིས་དངོས་ཀྱི་གཉེན་པོ་ཟག་མེད་བར་ཆད་མེད་ལམ་ལ་བརྟེན་
ནས་བཅོམ་ཞིང་སྤངས་པ་སྟེ་རང་རྒྱུད་ལ་སླར་མི་སྐྱེ་བའི་ཆོས་ཅན་དུ་བྱས་
པའི་ཕྱིར། ཞེས་འཆད་པ་ལ། གང་ཞིག་ཀུན་ལ་མུན་པ་གཏན་བཅོམ་ཞིང་། །
ཞེས་པ་འདི་གསུངས།
དེ་ལ་ཁོ་ན་རེ། (༥ན)གང་ཞིག་ཅེས་པའི་སྒྲ་སངས་རྒྱས་ལ་གོ་བ་མི་
འཐད་པར་ཐལ། གང་ཞིག་ཅེས་པའི་སྒྲ་སྤྱི་སྒྲ་ཡིན་པའི་ཕྱིར། ཟེར་ན་མ་ཁྱབ་
སྟེ། སྤྱི་སྒྲ་བྱེ་བྲག་ལ་འཇུག་པ་ལ། སྐབས་སྟོབས་ཀྱིས་འཇུག་པ། གཙོ་ཆེ་ཆུང་
གི་སྒོ་ནས་འཇུག་པ། ཁྱད་པར་གྱི་ཚིག་དང་འབྲེལ་བའི་སྒོ་ནས་འཇུག་པ་
སོགས་དུ་མ་ཡོད་པ་ལས། དིར་ཀུན་ལ་མུན་པ་གཏན་བཅོམ་ཞེས་པའི་ཁྱད་
པར་གྱི་ཚིག་དང་འབྲེལ་བའི་དབང་གིས་སངས་རྒྱས་ཁོ་ན་ལ་འཇུག་པའི་
ཕྱིར་ཏེ། ཀུན་ལ་མུན་པ་གཏན་ནས་བཅོམ་པ་སངས་རྒྱས་ཁོ་ལ་ན་ཡོད་ཅིང་།
གཞན་ལ་མེད་པའི་ཕྱིར། དཔེར་ན་བྲམ་ཟེ་དཀར་ཤམ་གོས་དཀར་གྱོན་པ་ལ་
བྱིན་ཅིག་ཅེས་བརྗོད་པས་བྲམ་ཟེ་ལྷ་སྐྱིད་ལ་གོ་བ་བཞིན་ནོ། །རང་འགྲེལ་

ལས། གང་ཞིག་ཅེས་བྱ་བ་ནི་སངས་རྒྱས་བཅོམ་ལྡན་འདས་རྣམས་ཀྱི་དབང་
དུ་བྱས་ནས་སྨྲས་པའོ། །ཞེས་གསུངས་པའི་ཕྱིར། ཀུན་ལ་ཞེས་པ་ཡང་། སྐྱེ་
མཆེད་བཅུ་གཉིས་ཀྱིས་བསྡུས་པའི་ཆོས་ཐམས་ཅད་ལ་བྱེད་པའི་ཕྱིར་ཏེ།
མདོ་ལས། བྲམ་ཟེ་ཐམས་ཅད་ཅེས་བྱ་བ་ནི་སྐྱེ་མཆེད་བཅུ་གཉིས་པོ་ཇི་སྙེད་
པ་དེ་སྙེད་དོ། །ཞེས་གསུངས་པའི་ཕྱིར་དང་། ཡོད་ན་སྐྱེ་མཆེད་བཅུ་གཉིས་པོ་
གང་རུང་ཡིན་དགོས་པའི་ཕྱིར། འོ་ན། སྤང་བྱ་སྒྲིབ་པ་གཉིས་པོ་དེ་ལ་མུན་པ་
ཞེས་བརྗོད་པའི་རྒྱུ་མཚན་ཅི་ཡིན་ཞེ་ན། བདག་ཏུ་འཛིན་པའི་རྩ་བ་ཅན་གྱི་
ཕྲ་རྒྱས་བཅུ་འཁོར་དང་བཅས་པ་རྣམས་ཉོན་མོངས་ཅན་དང་། མི་ཤེས་པའི་
རྒྱུ་བཞི་སོགས་ཉོན་མོངས་ཅན་མ་ཡིན་པའི་སྒྲིབ་པ་གཉིས་ལ་མུན་པ་ཞེས་
བརྗོད་པའི་རྒྱུ་མཚན་ཡོད་དེ། མུན་པ་དང་འདྲ་ཆོས་སུ་གྲུབ་པའི་རྒྱུ་མཚན་
གྱིས་དེ་ལྟར་དུ་བརྗོད་པའི་ཕྱིར། དེ་གཉིས་མུན་པ་དང་འདྲ་ཆོས་སུ་གྲུབ་སྟེ།
མུན་པས་གཟུགས་མཐོང་བ་ལ་སྒྲིབ་པ་བཞིན་དུ་སྒྲིབ་པ་གཉིས་པོ་དེས་ཀྱང་
ཆོས་རྣམས་ཀྱི་གནས་ལུགས་མཐོང་བ་ལ་སྒྲིབ་པ་ཡིན་པའི་ཕྱིར་ཏེ། རང་
འགྲེལ་ལས། མི་ཤེས་པ་ནི་ཡང་དག་པའི་དོན་མཐོང་བ་ལ་བགེགས་སུ་གྱུར་
པའི་ཕྱིར། མུན་པ་སྟེ་ཞེས་གསུངས་པའི་ཕྱིར། སྒྲིབ་པ་གཉིས་པོ་( ༥བ)གང་
རུང་ཡིན་ན་མུན་པ་དང་འདྲ་ཆོས་སུ་གྲུབ་པས་ཁྱབ་ཀྱང་། སྤང་བྱ་ཡིན་ན་
མུན་པ་དང་འདྲ་ཆོས་སུ་གྲུབ་པས་མ་ཁྱབ་པའི་ཕྱིར་ཏེ། དབང་ཤེས་དང་
དབང་པོ་གཟུགས་ཅན་པ་གང་རུང་ཡིན་ན་སྒོམ་སྤང་ཡིན་པས་ཁྱབ་པའི་
ཕྱིར་ཏེ། བཅུ་ནི་སྒོམ་པས་སྤང་བྱ་ཡིན། །ལྔ་ཡང་། ཞེས་གསུངས་པའི་ཕྱིར།
འོ་ན། མི་ཤེས་པའི་རྒྱུ་བཞི་པོ་དེ་གང་ཞེ་ན། སངས་རྒྱས་ཀྱི་ཆོས་ཟབ་ཅིང་ཕྲ་
བས་མི་ཤེས་པ། ཡུལ་ཤིན་ཏུ་བསྐལ་བས་མི་ཤེས་པ། དུས་ཤིན་ཏུ་བསྐལ་བས་
མི་ཤེས་པ། རྣམ་པའི་རབ་དབྱེ་མཐའ་ཡས་པས་མི་ཤེས་པའོ། །དང་པོ་ནི།
དགྲ་བཅོམ་པ་ཤཱ་རིའི་བུས་དེ་བཞིན་གཤེགས་པའི་ཐུགས་རྒྱུད་ཀྱི་ཟག་མེད་

དྲངས་མཛད་པ། །ཞེས་གསུངས། ཉེར་ལེན་གྱི་ཕུང་པོ་ཆོས་ཅན། འཁོར་བ་
ཞེས་བྱ་སྟེ། སྐྱེ་འཆི་ཐོག་མཐའ་མེད་པར་བརྒྱུད་ཅིང༌། འཁོར་ལོ་བཞིན་དུ་
འཁོར་བས་ན་འཁོར་བ་ཞེས་བཤད་པའི་ཕྱིར། འཁོར་བ་ལ་འདམ་ཞེས་
བརྗོད་པའི་རྒྱུ་མཚན་ཡོད་དེ། དཔེར་ན། འདམ་དེ་མི་གཙང་བ་ཀུན་འཆགས་
པའི་གནས་ཡིན་པ་དང་། རྒལ་བར་དཀའ་བ་དང་། གཞན་ལ་བརྟེན་ནས་
བརྒལ་དགོས་པའི་ཕྱིར་ཏེ། འཁོར་བ་དེ་སྲེད་པ་ལ་སོགས་པའི་རླན་དང་
བཅས་པས་འགྲོ་བ་ཀུན་བྱིང་ཞིང་འཆགས་པའི་གནས་ཡིན་པ་དང་། ལྟ་བ་
དང་ཐེ་ཚོམ་གྱིས་བསྐྱོད་པའི་གཡོ་བའི་རང་བཞིན་ཅན་ཡིན་པ་དང་། རང་གི་
ངང་གིས་སྤོང་མི་ནུས་ཤིང་སངས་རྒྱས་ལ་བརྟེན་ནས་སྤོང་དགོས་པའི་ཕྱིར་
ཏེ། རང་འགྲེལ་ལས། འཁོར་བ་འདི་འགྲོ་བ་ཀུན་ཏུ་ཆགས་པའི་གནས་ཡིན་
པའི་ཕྱིར་དང་། བརྒལ་བར་དཀའ་བའི་ཕྱིར་འདམ་ལྟ་བུ་ཡིན་ཏེ། ཞེས་
གསུངས་པའི་ཕྱིར།
ཁོ་ན་རེ། རང་འགྲེལ་ལས། བཅོམ་ལྡན་འདས་ཐུགས་བརྩེ་བ་དང་ལྡན་
པས་དམ་པའི་ཆོས་སྟོན་པའི་ཕྱག་བརྐྱང་བ་དག་གིས་སྐལ་བ་ཇི་ལྟ་བ་བཞིན་
དུ་དྲངས་སོ། །ཞེས་འགྲོ་བ་རྣམས་སྐལ་པ་ཇི་ལྟ་བ་བཞིན་དུ་འཁོར་བ་ལས་
དྲངས་པར་མཛད་ན་བདག་ཅག་རྣམས་ད་དུང་འཁོར་བར་གནས་པ་ཅི་ཡིན་
ཞེ་ན། སྐལ་བ་དང་ལྡན་པ་རྣམས་དྲངས་བར་མཛད་ཀྱི། སྐལ་བ་དང་མི་ལྡན་
པ་རྣམས་མ་དྲངས་པའི་ཕྱིར། དཔེར་ན། (༦བ) ཉི་མས་པདྨོ་སྨིན་པ་རྣམས་ཁ་
འབྱེད་ཀྱི། མ་སྨིན་པ་རྣམས་ཁ་མི་འབྱེད་པ་བཞིན་ནོ། །མདོ་ལས། ཇི་ལྟར་ཉི་
མ་ཤར་བ་ན། །ཡོངས་སྨིན་པདྨ་ཁ་འབྱེད་ལྟར། །དེ་བཞིན་དེ་བཞིན་གཤེགས་
བྱུང་ཡང་། །བསམ་པ་ཡོངས་སྨིན་ཁོ་ན་སྦྱོང༌། །ཞེས་དང་། པོ་ཏོ་བ་ཆེན་པོས་
ཀྱང་ནང་གི་ཉེར་ལེན་མེད་པ་ལ། །ཕྱིའི་རྐྱེན་གྱིས་ཕན་མི་ཐོགས། །ཞེས་
གསུངས་པའི་ཕྱིར། འོ་ན། ཐབས་གང་ལ་བརྟེན་ནས་དྲངས་ཞེ་ན། ཐུགས་

བརྩེ་བས་བླང་དོར་གྱི་གནས་ཕྱིན་ཅི་མ་ལོག་པར་བསྟན་པའི་སྒོ་ནས་དྲངས་
ཀྱི་རྫུ་འཕྲུལ་དང་གདམས་པ་བྱིན་པ་དང་རྐང་མགྱོགས་ལ་སོགས་པའི་མཐུས་
འགྲོ་བ་རྣམས་དྲངས་སོ་ཞེས་མུ་སྟེགས་ཅན་འདོད་པ་ལྟ་བུ་ནི་མ་ཡིན་ཏེ།
ཆེད་དུ་བརྗོད་པའི་ཚོམས་ལས། སྲིད་པའི་ཟུག་རྔུ་གཅོད་མཛད་པའི། །ལམ་
ནི་ཁྱོད་ལ་ངས་བསྟན་བྱ། །ཁྱོད་ཉིད་ཀྱིས་ནི་སྒྲུབ་བྱ་སྟེ། །དེ་བཞིན་གཤེགས་
པས་སྟོན་མཛད་ཡིན། །ཞེས་དང༌། ཀླུ་སྒྲུབ་ཀྱིས། བརྩེ་བས་སྟོན་པའི་ཕྱག་
བརྐྱངས་ཏེ། །ཐར་བའི་ས་བོན་སྐྲུན་པ་ཡི། །སེམས་ཅན་རྣམས་ནི་ངན་༩
དང་། །སྲིད་པ་དག་ལས་འདྲེན་པར་མཛད། །ཅེས་གསུངས་པའི་ཕྱིར། གསུམ་
པ་གྲུབ་སྟེ། སངས་རྒྱས་བཅོམ་ལྡན་འདས་ཆོས་ཅན། འཕྲིན་ལས་ཕུན་ཚོགས་
མངའ་བ་ཡིན་ཏེ། ཉིད་ཀྱིས་རྙེད་པའི་ལམ་གདུལ་བྱ་ལ་དོན་ཇི་ལྟ་བ་བཞིན་
དུ་སྟོན་པར་མཛད་པ་ཡིན་པའི་ཕྱིར།
གཉིས་པ་དོགས་པ་སྤོང་བ་ལ། དོགས་པ་འགོད་པ་དང་། དེའི་ལན་
འཆད་པ་གཉིས། དང་པོ་ནི། ཁོ་ན་རེ། ཉན་རང་དགྲ་བཅོམ་པ་གཉིས་ཀྱིས་
གོང་དུ་བཤད་པའི་སྒྲིབ་པ་གཉིས་པོ་དེ་སྤངས་སམ་མ་སྤངས། སྤངས་ན་
སངས་རྒྱས་དང་སྤངས་པ་ཁྱད་མེད་དུ་འགྱུར་ལ། མ་སྤངས་ན་དེ་གཉིས་སྡུག་
བསྔལ་མཐར་བྱེད་མ་ཡིན་པར་ཐལ་ལོ། །ཞེ་ན། མདོ་ལས། ང་ནི་ཆོས་གཅིག་
མངོན་པར་མ་ཤེས་ཤིང་། ཡོངས་སུ་མ་ཤེས་པར་སྡུག་བསྔལ་མཐར་བྱེད་པར་
མི་སྨྲའོ། །ངས་ནི་ཆོས་གཅིག་ཡོངས་སུ་མ་ཤེས་ཤིང་མ་སྤངས་པར་སྡུག་བསྔལ་
མཐར་བྱེད་པར་( ༧ན)མི་སྨྲའོ། །ཞེས་གསུངས་པའི་ཕྱིར། གཉིས་པ་ནི། རང་
འགྲེལ་ལས། རང་སངས་རྒྱས་དང་ཉན་ཐོས་རྣམས་ཀྱང་ཉོན་མོངས་པ་ཅན་
གྱི་རྨོངས་པ་དང་བྲལ་བའི་ཕྱིར། ཀུན་ལ་མུན་པ་བཅོམ་པར་ནི་འདོད་མོད་ཀྱི་
གཏན་ནས་ནི་མ་ཡིན་ཏེ། འདི་ལྟར་དེ་དག་ལ་སངས་རྒྱས་ཀྱི་ཆོས་དང་ཡུལ་
དང་དུས་ཤིན་ཏུ་བསྐལ་བ་དང་། དོན་རབ་ཏུ་དབྱེ་བ་མཐའ་ཡས་པ་རྣམས་

ལ་ཉོན་མོངས་ཅན་མ་ཡིན་པའི་མི་ཤེས་པ་ཡོད་པ་ཉིད་དོ། །ཞེས་གསུངས་
པའི་ཕྱིར། འདིའི་དོན་ལ། སློབ་དཔོན་གང་སྤེལ་ན་རེ། དེ་གཉིས་སྡུག་བསྔལ་
མཐར་བྱེད་མ་ཡིན་པའི་སྐྱོན་མེད་དེ། དེ་གཉིས་ཀས་ཉོན་མོངས་ཅན་གྱི་མི་
ཤེས་པ་མ་ལུས་པར་སྤངས་པའི་ཕྱིར། སངས་རྒྱས་དང་ཁྱད་མེད་དུ་མི་འགྱུར་
ཏེ། ཉོན་མོངས་ཅན་མ་ཡིན་པའི་མུན་པ་མ་སྤངས་པའི་ཕྱིར། ཞེས་གསུངས།
སློབ་དཔོན་རྒྱལ་པོ་སྲས་ན་རེ། དེ་སྡུག་བསྔལ་མཐར་བྱེད་མ་ཡིན་པའི་སྐྱོན་
མེད་དེ། དེ་གཉིས་ཀྱིས་ཉོན་མོངས་ཅན་གྱི་མུན་པ་ཐོབ་པ་ཆད་པའི་ཚུལ་གྱིས་
སྤངས། ཉོན་མོངས་ཅན་མ་ཡིན་པའི་མུན་པ་འདུན་པ་ལ་འདོད་ཆགས་དང་
བྲལ་བའི་ཚུལ་གྱིས་སྤངས་པའི་ཕྱིར། དེ་གཉིས་སངས་རྒྱས་དང་ཁྱད་མེད་དུ་
ཐལ་བའི་སྐྱོན་མེད་དེ། ཉན་རང་དགྲ་བཅོམ་པས་སྒྲིབ་པ་གཉིས་པོ་དེ་སྤངས་
ཀྱང་ཡང་མངོན་འགྱུར་དུ་རྒྱུད་ལ་འབྱུང་བ་སྲིད། སངས་རྒྱས་རྣམས་ཀྱིས་ངེ་
གཉིས་རང་རྒྱུད་ལ་སླར་མི་སྐྱེ་བའི་ཆོས་ཅན་དུ་བྱས་ནས་སྤངས་པའི་ཕྱིར།
ཞེས་གསུངས།
རང་ལུགས་ཕྱི་མའི་རྗེས་སུ་འབྲང་རིགས་ཏེ། མདོ་ལས། དགེ་སློང་དག་
ཁྱོད་ཀྱིས་མིག་ལ་འདུན་པའི་འདོད་ཆགས་གང་ཡིན་པ་དེ་སྤོངས་ཤིག་དང་།
དེ་ལྟར་ན་མིག་དེ་ཡང་སྤོང་བར་འགྱུར་རོ། །ཞེས་དང་། རང་འགྲེལ་ལས། ཇི་
ཙམ་གྱིས་ན་ཉོན་མོངས་སྤངས་པ་ཞེས་བརྗོད་ཅེ་ན། རང་རྒྱུད་ལ་ཡོད་པ་ནི་
ཐོབ་པ་ཆད་པས་སོ། །གཞན་གྱི་རྒྱུད་ལ་ཡོད་པའི་ཉོན་མོངས་དང་གཟུགས་
ཐམས་ཅད་དང་ཉོན་མོངས་ཅན་མ་ཡིན་པའི་ཆོས་ནི་དེ་དག་ལ་དམིགས་
པའི་( ༧བ) ཉོན་མོངས་པ་རང་གི་རྒྱུད་ལ་ཡོད་པ་སྤངས་པའོ། །ཞེས་གསུངས་
པའི་ཕྱིར། ཉན་རང་དགྲ་བཅོམ་པས་སྒྲིབ་པ་གཉིས་པོ་དེ་བཅོམ་སྟེ། དང་པོ་
རྩ་བ་ནས་བཅོམ། གཉིས་པ་འདུན་པ་ལ་འདོད་ཆགས་དང་བྲལ་བའི་ཚུལ་
གྱིས་བཅོམ་པའི་ཕྱིར། གཉིས་པ་རྩོམ་པར་དམ་བཅའ་ནི། ནས་ཞེས་སོགས་

ཆོས་མངོན་ཞེས་སོགས་ཀྱིས་འཆད། ཆོས་མངོན་མཛོད་ཀྱི་བསྟན་བཅོས་རབ་
བཤད་བྱ། །ཞེས་བཤད་ན། ཆོས་མངོན་པ་དེ་ཇི་ལྟ་བུ་ཞེ་ན། དེ་འཆད་པ་ལ་
འདི་བྱུང་། འདིའི་སྐབས་སུ་སྤྱིའི་དོན་དང་། ཡན་ལག་གི་དོན་གཉིས། དང་
པོ་ལ། དངོས་དང་ཞར་བྱུང་གཉིས། དང་པོ་ནི། མངོན་པ་ལ་མཚན་ཉིད།
དབྱེ་བ། སེམས་རྟེན་དང་གསུམ། དང་པོ་ནི། འདུས་བྱས་དང་ཟག་མེད་ཀྱི་
གཞི་མཐུན་པ། དོན་དམ་པའི་ཆོས་མངོན་པའི་མཚན་ཉིད། གཉིས་པ་དེ་ལ་
ངོ་བོའི་སྒོ་ནས་དབྱེ་ན། མཐོང་ལམ། སྒོམ་ལམ། མི་སློབ་ལམ་དང་གསུམ་ཡོད།
འཁོར་དང་བཅས་པའི་དབང་དུ་བྱས་ན། ཟག་མེད་ཀྱི་ཕུང་པོ་ལྔ་ཡོད་དེ།
རང་འགྲེལ་ལས། ཆོས་མངོན་པ་ཞེས་བྱ་བ་འདི་གང་ཞེ་ན། ཆོས་མངོན་ཤེས་
རབ་དྲི་མེད་རྗེས་འབྲང་བཅས། །ཞེས་བྱ་བ་སྟེ་དེ་ལ་ཤེས་རབ་ཅེས་བྱ་བ་ནི་
ཆོས་རབ་ཏུ་རྣམ་པར་འབྱེད་པའོ། །དྲི་མེད་ཅེས་བྱ་བ་ནི་ཟག་པ་མེད་པའོ། །
རྗེས་འབྲང་བཅས་བྱ་བ་ནི། འཁོར་དང་བཅས་པ་སྟེ། དེ་ལྟར་ན་ཟག་པ་མེད་
པའི་ཕུང་པོ་ལྔ་ལ་ཆོས་མངོན་པ་ཞེས་བསྟན་པར་འགྱུར་རོ། །རེ་ཞིག་འདི་ནི་
དོན་དམ་པའི་ཆོས་མངོན་པའོ། །ཞེས་གསུངས་པའི་ཕྱིར། ལམ་གསུམ་ཀ་ཡང་
ལྡན་མིན་འདུ་བྱེད་ཡིན་ཏེ། ཕུང་པོ་ལྔ་པ་ཅན་ཡིན་པའི་ཕྱིར། ཟག་མེད་ཀྱི་
སྡོམ་པ་ཟག་མེད་ཀྱི་གཟུགས་ཕུང་ཡིན་གྱི། སངས་རྒྱས་འཕགས་པའི་རྒྱུད་ཀྱི་
སོ་ཐར་གྱི་སྡོམ་པ་ཟག་མེད་མ་ཡིན་ཏེ། སོ་ཐར་གྱི་སྡོམ་པ་ཡིན་ན། ཟག་
བཅས་ཡིན་པས་ཁྱབ་པའི་ཕྱིར།
ཁོ་ན་རེ། སྒོམ་ལམ་ཡིན་ན་ཟག་མེད་ཡིན་པས་མ་ཁྱབ་པར་ཐལ། སྒོམ་
པའི་ལམ་ནི་རྣམ་གཉིས་ཏེ། །མཐོང་བ་ཞེས་བྱ་ཟག་པ་མེད། །ཅེས་སྒོམ་
ལམ་ལ་ཟག་བཅས་ཟག་མེད་གཉིས་ཡོད་པར་བཤད་པའི་ཕྱིར། ཟེར་ན་སྐྱོན་
མེད་དེ། དེ་ནི་ཞི་རགས་ཀྱི་རྣམ་པ་ཅན་གྱི་འཇིག་རྟེན་པའི་སྒོམ་ལམ་མམ་
འཇིག་རྟེན་པའི་བསམ་( ༨ བ) གཟུགས་བརྒྱད་ལྟ་བུ་ལ་སྒོམ་ལམ་གྱི་མིང་གིས་

བཏགས་ནས་བསྟན་པའི་ཕྱིར། དེ་ལྟར་མ་ཡིན་ན། དཀོན་མཆོག་གསུམ་ལ་
སྐྱབས་སུ་སོང་བའི་ཕྱི་རོལ་པ་ཡོད་པར་ཐལ། ལམ་དུ་ཞུགས་པའི་ཕྱི་རོལ་པ་
ཡོད་པའི་ཕྱིར། ལམ་རྒྱུད་ལ་ལྡན་པའི་ཕྱི་རོལ་པ་ཡོད་པའི་ཕྱིར། སྒོམ་ལམ་
རྒྱུད་ལ་ལྡན་པའི་ཕྱི་རོལ་པ་ཡོད་པའི་ཕྱིར། ཞི་རགས་ཀྱི་རྣམ་པ་ཅན་གྱི་
འཇིག་རྟེན་པའི་སྒོམ་ལམ་རྒྱུད་ལ་ལྡན་པའི་ཕྱི་རོལ་པ་ཡོད་པ་གང་ཞིག །ཞི་
རགས་ཀྱི་རྣམ་པ་ཅན་གྱི་འཇིག་རྟེན་པའི་སྒོམ་ལམ་ཡིན་ན་སྒོམ་ལམ་ཡིན་
དགོས་པའི་ཕྱིར། རྟགས་ཁས། གཞན་ཡང༌། སྒོམ་ལམ་དེ་ཟག་བཅས་སྒོམ་
ལམ་ཡིན་པར་ཐལ། སྒོམ་ལམ་ལ་ཟག་བཅས་ཟག་མེད་གཉིས་སུ་འབྱེད་
རིགས་པའི་ཕྱིར། འདོད་ན། ཟག་བཅས་སྒོམ་ལམ་ཡིན་ན་ཟག་བཅས་ཡིན་
པས་ཁྱབ་པར་ཐལ། སྒོམ་ལམ་ཡིན་ན་ཟག་མེད་ཡིན་པས་མ་ཁྱབ་པའི་ཕྱིར།
འདོད་ན། སྒོམ་ལམ་ཆོས་ཅན། ཟག་མེད་ཡིན་པར་ཐལ། ལམ་བདེན་ཡིན་
པའི་ཕྱིར། འདོད་ན། དེ་ཆོས་ཅན། ཟག་མེད་མ་ཡིན་པར་ཐལ། ཟག་བཅས་
ཡིན་པའི་ཕྱིར་ཏེ། ཟག་བཅས་སྒོམ་ལམ་ཡིན་པའི་ཕྱིར། འཁོར་གསུམ།
གཞན་ཡང་། སྒོམ་ལམ་ཟག་བཅས་ཆོས་ཅན། ལམ་བདེན་ཡིན་པར་ཐལ།
འཕགས་རྒྱུད་ཀྱི་མཁྱེན་པ་ཡིན་པའི་ཕྱིར་ཏེ། སྒོམ་ལམ་ཡིན་པའི་ཕྱིར།
གཞན་ཡང་། ཟག་བཅས་སྒོམ་ལམ་དང༌། ཟག་མེད་སྒོམ་ལམ་མི་འགལ་
བར་ཐལ། ཟག་བཅས་སྒོམ་ལམ་ཡིན་ན། ཟག་མེད་སྒོམ་ལམ་མ་ཡིན་པས་མ་
ཁྱབ་པའི་ཕྱིར། མ་གྲུབ་ན། སྒོམ་ལམ་ཆོས་ཅན། དེར་ཐལ། དེའི་ཕྱིར། ཡང་།
འཁོར་གསུམ་ཡིན་ནོ། །གསུམ་པ་སེམས་རྟེན་ནི། མཐོང་ལམ་དེ་བསམ་གཏན་
ས་དྲུག་གང་རུང་ལ་བརྟེན་ཏེ། སྦྱོར་ལམ་ཆོས་མཆོག་དེ་དེ་གང་རུང་ལ་བརྟེན་
པ་གང་ཞིག །དེ་གཉིས་ས་གཅིག་པའི་ཕྱིར། དང་པོ་གྲུབ་སྟེ། སྒོམ་བྱུང་མི་
ལྕོགས་མེད་པ་དང་། །ཁྱད་པར་བསམ་གཏན་ས་པའོ། །ཞེས་གསུངས་པའི་
ཕྱིར། གཉིས་པ་གྲུབ་སྟེ། དེ་ནི་ཆོས་(༩ན) མཆོག་དང་ས་གཅིག །ཅེས་

གསུངས་པའི་ཕྱིར། སྒོམ་ལམ་དང་མི་སློབ་ལམ་གཉིས། ཟག་མེད་ས་དགུ་གང་
རུང་ལ་བརྟེན་ཏེ། ཟག་མེད་བསམ་གཏན་ས་དྲུག་གང་རུང་དང་། ཟག་མེད་
ཀྱི་གཟུགས་མེད་དང་པོ་གསུམ་གང་རུང་ལ་བརྟེན་པའི་ཕྱིར། ལམ་དེ་ས་དེ་ལ་
བརྟེན་པའི་དོན། ལམ་དེ་ས་དེའི་ངོ་བོར་སྐྱེས་པ་ལ་བྱེད་པ་ཡིན་ཏེ། ལམ་དེ་
ས་དེ་ལ་བརྟེན་ན། ། ལམ་དེ་ས་དེ་ཡིན་དགོས་པས། ལམ་དེ་ས་དེ་ལ་བརྟེན་
པའི་དོན། མཁར་གཞོང་ལ་རྒྱ་ཤུག་བརྟེན་པ་ལྟ་བུ་མ་ཡིན་ཏེ། རྟེན་བརྟེན་པ།
དོན་གཞན་མ་ཡིན་པའི་ཕྱིར།
གཉིས་པ་ཞར་བྱུང་ནི། ཆོས་མངོན་པ་དེ་རྗེས་འབྲངས་འཁོར་དང་
བཅས་ན་ཕུང་པོ་ལྔ་པ་ཅན་ཡིན་ཏེ། འདོད་པའི་ཁམས་སུ་ཟག་མེད་མི་ལྕོགས་
མེད་ལ་བརྟེན་པའི་ཟག་མེད་ཀྱི་ཕུང་པོ་ལྔ། བསམ་གཏན་དང་པོ་གཉིས་སུ་
དེ་གཉིས་ཀྱི་སས་བསྡུས་ཀྱི་ཡིད་བདེ་ལ་བརྟེན་པའི་ཟག་མེད་ཀྱི་ཕུང་པོ་ལྔ།
བསམ་གཏན་གསུམ་པར་དེའི་སས་བསྡུས་ཀྱི་སེམས་ཚོར་བདེ་བ་ལ་བརྟེན་
པའི་ཟག་མེད་ཀྱི་ཕུང་པོ་ལྔ། བསམ་གཏན་བཞི་པར་དེའི་སས་བསྡུས་ཀྱི་ཚོར་
བ་བཏང་སྙོམས་ལ་བརྟེན་པའི་ཟག་མེད་ཀྱི་ཕུང་པོ་ལྔ། གཟུགས་མེད་དང་པོ་
གསུམ་དུ་དེའི་སས་བསྡུས་ཀྱི་ཚོར་བ་བཏང་སྙོམས་ལ་བརྟེན་པའི་ཟག་མེད་
ཀྱི་ཕུང་པོ་བཞི་པ་ཅན་ནམ་གཟུགས་མེད་ན་བསམ་གཏན་ཟག་མེད་ཀྱི་སྡོམ་
པ་ཡོད་པར་ཁས་ལེན་ན་ཟག་མེད་ཀྱི་ཕུང་པོ་ལྔ་བ་ཅན་ཡིན་པའི་ཕྱིར། དེ་
ཡང་ཟག་མེད་ཀྱི་ཤེས་རབ་ཀྱི་འཁོར་དུ་བྱུང་བའི་ཟག་མེད་ཀྱི་ཕུང་པོ་ལྔ་ཡང
ཡོད་དེ། འདོད་པར་ཟག་མེད་མི་ལྕོགས་མེད་ལ་བརྟེན་པའི་ཟག་མེད་ཀྱི
སྡོམ་པ་ཚོར་བ་ཡིད་བདེ་དང་ཡིད་ཀྱི་འདུས་ཏེ་རེག་པའི་འདུ་ཤེས་ཀྱི་ཕུང་པོ་
དང་། རེག་པ་ལ་སོགས་པའི་སེམས་བྱུང་འདུ་བྱེད་ཀྱི་ཕུང་པོ་དང་། ཟག་མེད་
ཀྱི་ཡིད་ཀྱི་རྣམ་པར་ཤེས་པའི་ཕུང་པོ་དང་ལྔ་ཡོད། བསམ་གཏན་དང་པོ་
གཉིས་སུ་ཚོར་བ་ཡིད་བདེ་དང་། གསུམ་པར་སེམས་ཚོར་བདེ་བའི་ཕུང་པོ།

བཞི་པར་ཚོར་བ་བཏང་སྙོམས་ཀྱི་ཕུང་པོ།གཟུགས་མེད་ན་བསམ་གཏན་
ཟག་( ༩བ)མེད་ཀྱི་སྡོམ་པ་ཡོད་པར་ཁས་ལེན་ན་ཕུང་པོ་ལྔ་པ་ཅན་དང་། ། མི་
ལེན་ན་བཞི་པ་ཅན་ཡིན་ཞིང་། ཚོར་བ་བཏང་སྙོམས་ཀྱི་ཕུང་པོ་དང་བསམ་
གཏན་དང་པོ་མན་ཆད་ཕུང་པོ་ལྷག་མ་བཞིའི་འདྲེན་ལུགས་སྔར་ལྟར་ཡིན་
པའི་ཕྱིར། དེས་ན། ཟག་མེད་ཀྱི་ཤེས་རབ་ལྡན་མིན་འདུ་བྱེད་ཡིན་ཏེ། དེ་
ཕུང་པོ་ལྔ་པ་ཅན་ཡིན་པའི་ཕྱིར།
ཁོ་ན་རེ། ཡིད་ཀྱི་རྣམ་པར་ཤེས་པ་ཟག་མེད་ཀྱི་ཤེས་རབ་ཀྱི་འཁོར་དུ་
་རིགས་པར་ཐལ། ཤེས་རབ་ཡིན་ན་སེམས་བྱུང་ཡིན་དགོས། ཡིད་ཀྱི་
རྣམ་ཤེས་ཡིན་ན་གཙོ་སེམས་ཡིན་དགོས་པའི་ཕྱིར། ཟེར་ན། སྤྱིར་དེ་ལྟར་
ཡིན་ཀྱང་ཆོས་རབ་ཏུ་རྣམ་པར་འབྱེད་པའི་སྐབས་འདིར་ཤེས་རབ་གཙོ་ཆེ་
བའི་ཕྱིར། དཔེར་ན། ཡིད་ཆེས་པ་ལ་དད་པ་དང་། གྲུ་ལ་འགྲོ་ན་མཉན་པ་
གཙོ་ཆེ་བ་བཞིན་ནོ། །གཉིས་པ་ཡན་ལག་གི་དོན་ནི། མཐོང་ལམ་སྒོམ་ལམ་མི་
སློབ་ལམ་གསུམ་ཆོས་ཅན། དོན་དམ་པའི་ཆོས་མངོན་པ་ཡིན་ཏེ། དྲི་མ་མེད་
པ་སྟེ་ཟག་པ་མེད་པའི་ཤེས་རབ་རྗེས་འབྲང་དང་བཅས་པ་ཡིན་པའི་ཕྱིར།
ཅེས་པའམ་ཡང་ན། དོན་དམ་པའི་ཆོས་མངོན་པ་ཡོད་དེ། དྲི་མེད་ཀྱི་ཤེས་
རབ་རྗེས་འབྲང་དང་བཅས་པ་དོན་དམ་པའི་ཆོས་མངོན་པ་ཡིན་པའི་ཕྱིར།
གཉིས་པ་བརྡར་བཏགས་པའི་ཆོས་མངོན་པ་བཤད་པ་ལ། དེ་ཐོབ་བྱ་
ཕྱིར་ཞེས་སོགས་གསུངས། འདིའི་སྐབས་སུ་སྤྱིའི་དོན་དང༌། ཡན་ལག་གི་དོན་
གཉིས། དང་པོ་ནི། བརྡར་བཏགས་པའི་ཆོས་མངོན་པ་ལ། མཚན་ཉིད། དབྱེ་
བ། འདོགས་པའི་ཆོས་གསུམ་བཤད་པ། ཆོས་གསུམ་ཁམས་གང་ན་ཡོད་པར་
དཔྱད་པ་དང་བཞི། དང་པོ་ནི། དོན་དམ་པའི་ཆོས་མངོན་པ་བརྗོད་བྱར་
བྱེད་བའི་གསུང་རབ་དང་། རང་གི་ཐོབ་བྱར་གྱུར་པའི་དོན་དམ་པའི་ཆོས་
མངོན་པ་ཐོབ་བྱེད་ཀྱི་ཐབས་གང་རུང་དུ་གྱུར་པའི་ཟག་བཅས་ཀྱི་ཕུང་པོར་

དམིགས་པ། བརྡར་བཏགས་པའི་ཆོས་མངོན་པའི་མཚན་ཉིད། གཉིས་པ་ནི།
མངོན་པའི་སྡེ་སྣོད་དགོངས་འགྲེལ་དང་བཅས་པ་ལྟ་བུ། གཟུགས་ཀྱི་ཕུང་
པོས་བསྡུས་པ་དང་། ཟག་བཅས་ཀྱི་ཐོས་བསམ་སྒོམ་གསུམ་གྱི་( ༡༠ན)ཤེས་
རབ་གསུམ་པོ་སོགས་ཕུང་པོ་ཕྱི་མ་བཞི་ཅི་རིགས་པས་བསྡུས་པ་དུ་མ་ཡོད་དེ།
རང་འགྲེལ་ལས། བརྡར་བཏགས་པ་ནི། དེ་ཐོབ་བྱ་ཕྱིར་གང་དང་བསྟན་
བཅོས་གང༌། །ཞེས་བྱ་བ་སྟེ་གང་དང་ཞེས་བྱ་བ་ནི། ཐོས་པ་དང་བསམ་པ་
དང་སྒོམ་པ་ལས་བྱུང་བའི་ཤེས་རབ་ཟག་པ་དང་བཅས་པ་དང་། སྐྱེས་ནས་
ཐོབ་པ་དང་རྗེས་སུ་འབྲང་བ་དང་བཅས་པའོ། །བསྟན་བཅོས་གང་ཞེས་བྱ་བ་
ནི་དེ་གང་ཟག་པ་མེད་པའི་ཤེས་རབ་དེ་ཐོབ་པར་བྱ་བའི་ཕྱིར། དེའི་ཚོགས་
སུ་གྱུར་པས་མངོན་པ་ཞེས་བྱའོ་ཞེས་གསུངས་པའི་ཕྱིར། གསུམ་པ་ནི། བརྡར་
བཏགས་པའི་ཆོས་མངོན་པ་ཆོས་ཅན། ཁྱོད་ལ་ཆོས་མངོན་པའི་མིང་གིས་
འདོགས་པའི་རྒྱུ་མཚན་ཡོད་དེ། ཁྱོད་དོན་དམ་པའི་ཆོས་མངོན་པ་ཐོབ་བྱེད་
ཀྱི་ཐབས་སམ་རྒྱུ་ཡིན་པའི་ཕྱིར། རྒྱུར་འགྱུར་ཚུལ་ཡང་ཡོད་དེ། སྐྱེས་ཐོབ་ཀྱི་
ཤེས་རབ་ལ་བརྟེན་ནས་ཐོས་བྱུང༌། དེ་ལས་བསམ་བྱུང༌། དེ་ལས་སྒོམ་བྱུང་།
དེ་ལས་ཟག་མེད་ཀྱི་ཤེས་རབ་སྐྱེ་བའི་ཕྱིར། བཏགས་པ་ལ་དགོས་པ་ཡོད་དེ།
དོན་དམ་པའི་ཆོས་མངོན་པ་ཐོབ་པར་འདོད་པ་རྣམས་ཀྱིས་མངོན་པའི་སྡེ་
སྣོད་དགོངས་འགྲེལ་དང་བཅས་པ་ལ་ཐོས་བསམ་གྱིས་འཇུག་དགོས་ཤིང་།
ཚོགས་སྦྱོར་གྱི་གནས་སྐབས་སུ་ཐོས་བསམ་སྒོམ་གསུམ་གྱི་ཤེས་རབ་ལ་ཉམས་
ལེན་བྱེད་དགོས་སོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར། དངོས་ལ
གནོད་བྱེད་ཡོད་དེ། ཟག་མེད་མ་ཡིན་པའི་ཕྱིར།
བཞི་པ་ནི། དེ་འདྲའི་ཤེས་རབ་གསུམ་པོ་དེ་ཁམས་གང་ན་ཡོད་ཅེ་ན་
སྐྱེས་ཐོབ་ཀྱི་ཤེས་རབ་ཁམས་གསུམ་ཀ་ན་ཡོད། ཐོས་བྱུང་གི་ཤེས་རབ་ཁམས་
འོག་མ་གཉིས་ན་ཡོད་ཅིང་གཟུགས་མེད་ན་མེད་དེ། དེ་ན་སྒྲ་ཐོས་པ་མེད་

པར་ཐལ། དོན་དམ་པའི་ཆོས་མངོན་པ་ནི་མེ་ལ་བསྲེག་མི་ནུས། བརྡར་
བཏགས་པའི་ཆོས་མངོན་པ་དེ་ཆོས་མངོན་པ་མ་ཡིན་པའི་ཕྱིར། ཟེར་ན་མ་
ཁྱབ་སྟེ། སངས་རྒྱས་ལ་ངན་སེམས་ཀྱིས་ཁྲག་ཕྱུང་བའི་འཚམས་མེད་ཀྱི་ལས་
མི་སྲིད་པར་ཐལ། ། ཡེ་ཤེས་ལ་སུས་ཀྱང་ཁྲག་འབྱིན་མི་ནུས། གཟུགས་ཕུང་
ཡིན་ན། སངས་རྒྱས་མ་ཡིན་དགོས་པའི་ཕྱིར། ཁྱབ་པ་ཁས། གཉིས་པ་
ནི། བརྡར་བཏགས་( ༡༡ན) པའི་ཆོས་མངོན་པ་བཞག་ཏུ་ཡོད་དེ། དོན་དམ་
པའི་ཆོས་མངོན་པ་དེ་ཐོབ་པར་བྱ་བའི་ཐབས་སུ་གྱུར་པའི་ཐོས་བསམ་སྒོམ་
གསུམ་གྱི་ཤེས་རབ་ཟག་བཅས་གང་དང༌། སྐྱེས་ཐོབ་ཀྱི་ཤེས་རབ་ཟག་བཅས་
གང་ཡིན་པ་དེ་དང་། དེ་རྣམས་བརྗོད་བྱར་བྱེད་པའི་མངོན་པའི་བསྟན་
བཅོས་གང་ཡིན་པ་དེ་རྣམས་བརྡར་བཏགས་པའི་ཆོས་མངོན་པ་ཡིན་པའི་
ཕྱིར།
མཛོད་ཀྱི་མཚན་དོན་བཤད་པ།
གཉིས་པ་མཛོད་ཀྱི་མཚན་དོན་བཤད་པ་ནི། འདིར་དེ་དོན་དུ། ཞེས་
སོགས་གསུངས། འཕྲོས་ནི། ཆོས་མངོན་མཛོད་ཀྱི་བསྟན་བཅོས་རབ་བཤད་
བྱ། །ཞེས་བཤད་ན། མངོན་པའི་མཛོད་དེ་ཇི་ལྟ་བུ་ཞེ་ན། དེ་འཆད་པ་ལ་འདི་
བྱུང་། བསྟན་བཅོས་འདི་ལ་ཆོས་མངོན་པའི་མཛོད་ཅེས་བྱ་སྟེ། བསྟན་བཅོས་
འདིར་མངོན་པ་སྡེ་བདུན་པོ་རེ་རེའི་བརྗོད་བྱ་གཅེས་གཅེས་རྣམས་དོན་དུ་
ཡང་དག་པར་ཆུད་པའི་ཕྱིར་རམ། བསྡུས་པའི་ཕྱིར། དཔེར་ན། ནོར་བུ་གང
དུ་འཇུག་པའི་གནས་ལ་ནོར་བུའི་མཛོད་ཅེས་བརྗོད་པ་བཞིན་ནོ། །ཡང་ན་
མངོན་པ་སྡེ་བདུན་པོ་དེ་ལ་མངོན་པའི་མཛོད་ཅེས་བྱ་སྟེ། དེ་རྣམས་བསྟན
བཅོས་འདི་འབྱུང་བའི་ཁུངས་སམ་གནས་ཡིན་པས་དེ་ལྟར་བརྗོད་པའི་ཕྱིར་
དཔེར་ན། རལ་གྲི་གང་ནས་འབྱིན་པའི་གནས་ལ་རལ་གྲིའི་ཤུབས་ཞེས་

བརྗོད་པ་བཞིན་ནོ། །གསུམ་པ་དགོས་པ་སྔོན་དུ་འགྲོ་བས། སྟོན་པས་
གསུངས་པར་བསྒྲུབ་པ་ནི། ཆོས་རྣམས་རབ་ཏུ། ཞེས་སོགས་ཤོ་ལོ་ཀ་གཅིག་
གསུངས། འཕྲོས་ནི། གོང་དུ་ཆོས་མངོན་མཛོད་ཀྱི་བསྟན་བཅོས་རབ་བཤད་
བྱ། །ཞེས་འཆད་པ་ལ། ཆོས་མངོན་པ་སྡེ་བདུན་པོ་དེ་གང་ཟག་སུས་བསྟན།
དགོས་པ་ཅིའི་ཕྱིར་དུ་བསྟན། སློབ་དཔོན་ཆོས་མངོན་པ་འཆད་པ་ལ་གུས་
པའི་རྒྱུ་མཚན་ཅི་ཡིན་ཞེ་ན།
དེའི་ལན་འཆད་པ་ལ། ཆོས་རྣམས་ཞེས་སོགས་གསུངས། འདིའི་སྐབས་
སུ་སྤྱིའི་དོན་དང་། གཞུང་གི་དོན་གཉིས། དང་པོ་ལ། དགོས་འབྲེལ་གྱི་དབྱེ་
བ། ཕྱེ་བ་སོ་སོའི་རང་བཞིན། དགོས་པ། གཞུང་གིས་བསྟན་ཚུལ་དང་བཞི།
དང་པོ་ནི། དགོས་འབྲེལ་ངག་ལ་དབྱེ་( ༡༡བ) ན་དུ་མ་ཡོད་དེ། ངག་ཙམ་ལ་
ཡོད་པའི་དགོས་སོགས་ཆོས་བཞི། བསྟན་བཅོས་ལུས་ལ་ཡོད་པའི་དགོས་
རྣམས་སུ་ཡོད་པའི་ཕྱིར། དང་པོ་ནི། ངག་ཙམ་ལ་ཡོད་པའི་དགོས་སོགས་
ཆོས་བཞི་ཡོད་དེ། དཔེར་ན། ཇ་སྐོལ་ཅིག་ཅེས་པ་ལྟ་བུ་ལ་མཚོན་ན། ཇ་སྐོལ་
བ་བརྗོད་བྱ། དེ་ལས་ཕ་རོལ་པོས་དོན་གོ་བ་དགོས་པ། དེ་ལས་འདོད་པའི་
དོན་གྲུབ་པ་ཉིང་དགོས། ངག་དེའི་ཉིང་དགོས་དགོས་པ་ལ་འབྲེལ། དགོས་པ་
བརྗོད་བྱ་ལ་འབྲེལ་བ་ངག་དེའི་འབྲེལ་བ་ཡིན་པའི་ཕྱིར། གཉིས་པ་བསྟན་
བཅོས་ལུས་ལ་ཡོད་པའི་དགོས་སོགས་ཆོས་བཞི་ཡོད་དེ། ཟག་བཅས་ཟག་
མེད་ཀྱིས་བསྡུས་པའི་ཆོས་ཐམས་ཅད་བསྟན་བཅོས་འདིའི་བརྗོད་བྱ། བསྟན་
བཅོས་འདི་ལ་བརྟེན་ནས་ཟག་བཅས་ཟག་མེད་ཀྱི་ཆོས་རྣམས་རྟོགས་པ
དགོས་པ། དེ་ལྟར་རྟོགས་པ་ལ་བརྟེན་ནས་མཐར་ལྷག་མེད་མྱང་འདས་ཐོབ་
པ་བསྟན་བཅོས་འདིའི་ཉིང་དགོས། བསྟན་བཅོས་འདིའི་ཉིང་དགོས་མཐར་
ཐུག་ཏུ་གྱུར་པའི་ལྷག་མེད་མྱང་འདས་ཀྱི་ཐོབ་པ། བསྟན་བཅོས་འདིའི་

དགོས་པར་གྱུར་པའི་འདུས་བྱས་ལ་འབྲེལ། དེ་བསྟན་བཅོས་འདིའི་བརྗོད་
བྱར་གྱུར་པའི་འདུས་བྱས་ལ་འབྲེལ་བའི་འབྲེལ་བ་བསྟན་བཅོས་འདིའི་
དགོས་སོགས་ཆོས་བཞིའི་ནང་ཚན་དུ་གྱུར་པའི་འབྲེལ་བ་ཡིན་པའི་ཕྱིར།
གསུམ་པ་དགོས་འབྲེལ་ངག་གི་དགོས་སོགས་ཆོས་བཞི་ཡོད་དེ། བསྟན་བཅོས་
ལུས་ཀྱི་དགོས་སོགས་ཆོས་བཞི་པོ་དེ། དགོས་འབྲེལ་ངག་གི་བརྗོད་བྱ། དགོས་
འབྲེལ་ངག་ལ་བརྟེན་ནས་བསྟན་བཅོས་འདི་ལ་དགོས་སོགས་ཆོས་བཞི་ཡོད་
པར་རྟོགས་པ་དེའི་དགོས་པ། དེ་ལྟར་རྟོགས་པ་ལ་བརྟེན་ནས་གདུལ་བྱ་
བསྟན་བཅོས་འདི་ལ་ཐོས་སོགས་ཀྱིས་འཇུག་པ་དགོས་འབྲེལ་ངག་གི་ཉིང་
དགོས། དེ་གསུམ་ཕྱི་མ་ཕྱི་མ་སྔ་མ་སྔ་མ་ལ་འབྲེལ་བ་དགོས་འབྲེལ་ངག་གི་
དགོས་སོགས་ཆོས་བཞིའི་ནང་ཚན་དུ་གྱུར་པའི་འབྲེལ་བ་ཡིན་པའི་ཕྱིར།
གསུམ་པ་དགོས་( ༡༢ན) པ་ནི། བསྟན་བཅོས་འདིའི་ཐོག་མར་དགོས་
འབྲེལ་གྱི་ངག་བཀོད་པ་ལ་ཆོས་ཅན། དགོས་པ་ཡོད་དེ། གདུལ་བྱས་བསྟན་
བཅོས་འདི་ལ་དགོས་སོགས་ཆོས་བཞི་ཡོད་དམ་མེད། མེད་ལས་ཆེ་སྙམ་པའི་
དོན་མི་འགྱུར་གྱི་ཐེ་ཚོམ་ལྡོག་ནས། ཡོད་སྙམ་པའི་དོན་འགྱུར་གྱི་ཐེ་ཚོམ་སྐྱེད་
དེ་བསྟན་བཅོས་ལ་ཐོས་བསམ་སོགས་ཀྱིས་འཇུག་པར་བྱ་བའི་ཆེད་ཡིན་པའི་
ཕྱིར། དེ་ལ་ཁོ་ན་རེ། ཐེ་ཚོམ་ལ་བརྟེན་ནས་གདུལ་བྱ་བསྟན་བཅོས་ལ་ཐོས་
བསམ་གྱིས་འཇུག་པ་མི་འཐད་དོ། །ཞེ་ན་སྐྱོན་མེད་དེ། ཐེ་ཚོམ་ལ་བརྟེན་ནས་
ཀྱང་བསྟན་བཅོས་ལ་ཐོས་སོགས་ཀྱིས་འཇུག་པར་འགྱུར་བའི་ཕྱིར་ཏེ། གང་
ཞིག་འཇིག་རྟེན་དོན་གཉེར་བ། །ཐེ་ཚོམ་ལས་ཀྱང་འཇུག་ཕྱིར་རོ། །ཞེས་དང་།
སློབ་དཔོན་སེང་གེ་བཟང་པོས་ཀྱང་། དོན་ལ་ཐེ་ཚོམ་སྐྱེད་པ་ཉིད་ཀྱིས་འཇུག་
པའི་ཡན་ལག །ཅེས་གསུངས་པའི་ཕྱིར། བཞི་པ་གཞུང་གིས་བསྟན་ཚུལ་ནི།
ཆོས་རྣམས་ཞེས་པས་བསྟན་བཅོས་འདིའི་བརྗོད་བྱ་བསྟན། རབ་ཏུ་རྣམ་
འབྱེད་ཅེས་པས་དགོས་པ་བསྟན། མེད་པར་ཉོན་མོངས་རྣམས་ཞེས་པས་ཉིང

པ་ཞེས་བྱའོ། །
བསྟན་བཅོས་ཀྱི་ལུས་དངོས་བཤད་པ།
བསྟན་བཅོས་ཀྱི་ལུས་དངོས་བཤད་པ། གཉིས་པ་བསྟན་བཅོས་ཀྱི་ལུས་
དངོས་བཤད་པ་ལ་གཉིས། བརྗོད་བྱ་ངོས་བཟུང་བ་དང་། དེ་རྒྱས་པར་
གཏན་ལ་ཕབ་པའོ། །དང་པོ་ནི། ཆོས་རྣམས་རབ་ཏུ་རྣམ་འབྱེད་ཅེས་པའི་
ཆོས་རབ་ཏུ་རྣམ་འབྱེད་ཀྱི་ཤེས་རབ་ཀྱིས་དབྱེ་བར་བྱ་བའི་ཆོས་དེ་གང་ཞེ་ན།
དེའི་ལན་འཆད་པ་ལ། ཟག་བཅས་ཟག་པ་མེད་ཆོས་རྣམས། །ཞེས་པ་འདི་
བྱུང་། འདིའི་སྐབས་སུ། སྤྱིའི་དོན་དང་། ཡན་ལག་གི་དོན་ནོ། །དང་པོ་ནི།
ཟག་པ་དམིགས་པ་དང་མཚུངས་ལྡན་གང་རུང་གི་སྒོ་ནས་རྣམ་པ་ཀུན་ཏུ་
རྒྱས་པར་འགྱུར་བ། ཟག་བཅས་ཀྱི་མཚན་ཉིད། ཟག་པ་དམིགས་པ་དང་
མཚུངས་ལྡན་གང་རུང་གི་སྒོ་ནས་ཟག་པ་རྣམ་པ་ཀུན་ཏུ་རྒྱས་པར་མི་འགྱུར་
བ། ཟག་མེད་ཀྱི་མཚན་ཉིད། ཟག་བཅས་ཟག་མེད་གང་རུང་གིས་མ་བསྡུས་
པའི་ཆོས་མེད་དེ། རང་འགྲེལ་ལས། འདིར་ནི་ཆོས་ཐམས་ཅད་མདོར་བསྡུས་
ཏེ་བསྟན་པ་ཡིན་ནོ། །ཞེས་གསུངས་པའི་ཕྱིར།
ཁ་ཅིག །གཞི་གྲུབ་ན་ཟག་བཅས་ཟག་མེད་གང་རུང་ཡིན་པས་མ་ཁྱབ་ཏེ།
ལྷག་མེད་མྱང་འདས་ཀྱི་ཐོབ་པ་སོགས་དེ་གང་རུང་མ་ཡིན་པའི་ཕྱིར་ཟེར་ན།
ལྷག་མེད་མྱང་འདས་ཀྱི་ཐོབ་པ་ཆོས་ཅན། དེ་གཉིས་པོ་གང་རུང་ཡིན་པར་
ཐལ། ཟག་མེད་ཡིན་པའི་ཕྱིར།( ༡༤ན)དེར་ཐལ། ཁྱོད་འཕགས་པའི་ལམ་ལ་
བརྟེན་ནས་ཐོབ་དགོས་པའི་ཐོབ་བྱའི་ཆོས་ཟག་མེད་ཀྱི་ཐོབ་པ་ཡིན་པའི་
ཕྱིར། མ་ཁྱབ་ན། དེ་ལ་ཁྱབ་པ་ཡོད་པར་ཐལ། སྤང་བྱ་མིན་པའི་རྣམ་གཉིས་
འདོད། །ཅེས་པའི་ཐད་ཀྱི་རང་འགྲེལ་ལས། སྤང་བར་བྱ་བ་མ་ཡིན་པའི་ཆོས་
དག་ནི་ཟག་པ་མེད་པ་རྣམས་ཏེ། དེ་དག་ལས་སོ་སོར་བརྟགས་པ་མ་ཡིན་

པའི་འགོག་པའི་ཐོབ་པ་དང་། འཕགས་པ་མ་ཡིན་པས་ཐོབ་པ་སོ་སོར་
བརྟགས་པའི་འགོག་པའི་ཐོབ་པ་ཟག་བཅས་ནི་སྒོམ་པས་སྤང་བར་བྱའོ། །དེ་
ཉིད་འཕགས་པའི་ལམ་གྱིས་ཐོབ་པ་དང༌། ལམ་གྱི་བདེན་པ་ནི་ཟག་པ་མེད་
པ་སྟེ་སྤང་བར་བྱ་བ་མ་ཡིན་པའོ། །ཞེས་གསུངས་པའི་ཕྱིར།
ཁ་ཅིག །སོ་སོར་བརྟགས་འགོག་གི་ཐོབ་པ་ཡིན་ན། ཟག་མེད་ཡིན་པས་
ཁྱབ་ཟེར་ན། དེ་མི་འཐད་པར་ཐལ། མཐོང་ལམ་གྱི་སྔ་རོལ་དུ་འདོད་ཉོན་
ཆེན་པོ་སྤངས་པའི་སོ་སོར་བརྟགས་འགོག་གི་ཐོབ་པ་དེ། ཟག་མེད་མ་ཡིན་
པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཟག་བཅས་ཡིན་པའི་ཕྱིར།
དེར་ཐལ། རང་འགྲེལ་ལས། འཕགས་པ་མ་ཡིན་པས་ཐོབ་པ་སོ་སོར་བརྟགས་
པའི་འགོག་པའི་ཐོབ་པ་ནི་སྒོམ་པས་སྤངས་པར་བྱའོ། །ཞེས་གསུངས་པའི་
ཕྱིར། གོང་དུ་མ་ཁྱབ་སྟེ། དེ་འདྲ་མེད་པའི་ཕྱིར་ཟེར་ན། དེ་ཡོད་པར་ཐལ།
མཐོང་ལམ་གྱི་སྔ་རོལ་དུ་ཞི་རགས་ཀྱི་རྣམ་པ་ཅན་གྱི་འཇིག་རྟེན་པའི་ལམ་ལ་
བརྟེན་ནས་འདོད་ཉོན་སྤངས་པ་ཡོད་པའི་ཕྱིར་ཏེ། དྲངས་མ་ཐག་པའི་ལུང་
དོན་གྲུབ་པའི་ཕྱིར།
གཞན་ཡང་། ཁོ་ན་རེ། དགྲ་བཅོམ་པའི་མིག་དབང་ཆོས་ཅན། ཟག་
བཅས་ཀྱི་མཚན་ཉིད་དེར་ཐལ། ཟག་བཅས་ཡིན་པའི་ཕྱིར་ཏེ། སྤང་བྱ་ཡིན་
པའི་ཕྱིར། སྒོམ་སྤང་ཡིན་པའི་ཕྱིར་ཏེ། བཅུ་ནི་སྒོམ་པས་སྤང་བྱ་ཡིན། །ལྔ་
ཡང་། ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། དགྲ་བཅོམ་པ་ཡིན་
ན། ཟག་པ་སྤངས་པས་ཁྱབ་པའི་ཕྱིར། ཟེར་ན་མ་ཁྱབ་སྟེ། དགྲ་བཅོམ་པའི་
རྒྱུད་ཀྱི་མིག་དབང་དེས་རང་རྒྱུད་ཀྱི་ཉོན་མོངས་མཚུངས་ལྡན་གྱི་སྒོ་ནས་
རྒྱས་པར་མི་བྱེད་ཀྱང་། གཞན་རྒྱུད་ཀྱི་ཉོན་མོངས་( ༡༤བ) དམིགས་པའི་སྒོ་
ནས་རྒྱས་པར་བྱེད་པ་ཡིན་པའི་ཕྱིར། དགྲ་བཅོམ་པ་ལ་དམིགས་ནས་ཉོན་
མོངས་ལྷག་པར་རྒྱས་པ་ཡོད་པའི་ཕྱིར། འོ་ན། འདུས་བྱས་དང་འདུས་མ་

ཅེས་སོགས་རྐང་པ་གཉིས་གསུངས། ལམ་གྱི་བདེན་པ་དང་འདུས་མ་བྱས་
རྣམ་པ་གསུམ་པོ་ཆོས་ཅན། ཟག་མེད་ཡིན་ཏེ། ཟག་པ་དམིགས་པ་དང་
མཚུངས་ལྡན་གང་རུང་གི་སྒོ་ནས་རྒྱས་སུ་མི་འགྱུར་བའི་ཆོས་ཡིན་པའི་ཕྱིར།
ནམ་མཁའ་དང་འགོག་པ་གཉིས་ལ་འདུས་མ་བྱས་ཞེས་སྨོས་པས་ཆོག་མོད།
གསུམ་ཡང་ཞེས་སྨོས་པ་ལ་དགོས་པ་ཅི་ཡོད་ཅེ་ན། དེ་ཡོད་དེ། གནས་མ་བུ་
པའི་སྡེ་པ་ཁ་ཅིག །འདུས་མ་བྱས་མྱང་འདས་གཅིག་པུར་སྨྲ་བ་དང་། བྱེ་བྲག་
པས་རྡུལ་ཕྲན་སོགས་འདུས་མ་བྱས་མང་པོར་སྨྲ་བ་དགག་པར་བྱ་བའི་ཆེད་
ཡིན་པའི་ཕྱིར།
འདུས་མ་བྱས་རྒྱས་པར་བཤད་པ།
གཉིས་པ་ལ། འདུས་མ་བྱས་རྒྱས་པར་བཤད་པ་དང༌། འདུས་བྱས་རྒྱས་
པར་བཤད་པ་གཉིས། དང་པོ་ནི། འདུས་མ་བྱས་རྣམ་གསུམ་ཡང་སྟེ། །ཞེས་
བཤད་ན། འདུས་མ་བྱས་གསུམ་པོ་དེ་ཇི་ལྟ་བུ་ཞེ་ན། དེ་འཆད་པ་ལ། དེ་ལ་
ཞེས་སོགས་གསུངས། དོན་ནི། འདུས་མ་བྱས་དེ་ལ་གསུམ་ཡོད་པ་དེ་ལ་སྟེ།
དེའི་ནང་ནས་ནམ་མཁའི་མཚན་ཉིད་ཡོད་དེ། རྟག་པ་དང་མི་སྒྲིབ་པའི་རང་
བཞིན་ཅན་གྱི་གཞི་མཐུན་པར་དམིགས་པ། ནམ་མཁའི་མཚན་ཉིད། སོ་སོར་
བརྟགས་འགོག་གི་མཚན་ཉིད་ཡང་ཡོད་པ་ཡིན་ཏེ། བདེན་བཞི་ལ་སོ་སོར་
རྟོགས་པའི་ཤེས་རབ་ལ་བརྟེན་ནས་ཐོབ་པའི་བྲལ་བ། སོ་སོར་བརྟགས་
འགོག་གི་མཚན་ཉིད་ཡིན་པའི་ཕྱིར། སོ་སོར་བརྟགས་འགོག་རྫས་སུ་གྲུབ་སྟེ།
སྤང་བྱ་ཉོན་མོངས་པ་རྣམས་རྫས་སོ་སོ་བ་ཡིན་པས་གཉེན་པོ་བར་ཆད་མེད་
ལམ་གྱི་སྤང་བྱ་ཉོན་མོངས་པ་སྤངས་པའི་འགོག་པའམ་བྲལ་བ་ཡང་རྫས་སོ་
སོ་བ་ཡིན་པའི་ཕྱིར་ཏེ། རང་འགྲེལ་ལས། ལྡན་པའི་རྫས་རྣམས་ཇི་སྙེད་པ་
བྲལ་བའི་རྫས་རྣམས་ཀྱང་དེ་སྙེད་དོ། །ཞེས་གསུངས་པའི་ཕྱིར། སོ་སོར་

བརྟགས་མིན་གྱི་འགོག་པའི་མཚན་ཉིད་ཡོད་དེ། རང་གི་དགག་བྱ་སྐྱེ་བ་ལ་
གཏན་དུ་བགེགས་བྱེད་ཅིང་། སོ་སོར་བརྟགས་འགོག་ལས་གཞན་པའི་འགོག་
པར་དམིགས་པ། སོ་སོར་བརྟགས་མིན་གྱི་འགོག་པའི་( ༡༥བ) མཚན་ཉིད་
ཡིན་པའི་ཕྱིར། དེ་ལ་ཁོ་ན་རེ། འགོག་པ་གཉིས་ཆོས་ཅན། ནམ་མཁའ་ཡིན་
པར་ཐལ། མཚན་ཉིད་དེའི་ཕྱིར་ཟེར་ན། མ་གྲུབ་སྟེ། སོ་སོར་བརྟགས་འགོག་
གིས་རང་གི་དགག་བྱར་གྱུར་པའི་ཟག་བཅས་ལ་སྒྲིབ། སོ་སོར་བརྟགས་མིན་
གྱི་འགོག་པས་འདུས་བྱས་ཡིན་པའི་རང་གི་དགག་བྱ་སྐྱེ་བ་ལ་བགེགས་བྱེད་
པའི་ཕྱིར།
ཁ་ཅིག །རྩིག་པའི་གོ་སར་གཟུགས་ཅན་གྱི་དངོས་པོ་གཞན་ཆུད་པར་
ཐལ། རྩིག་པའི་གོ་ས་ན་ནམ་མཁའ་ཡོད་པའི་ཕྱིར་ན་མ་ཁྱབ་སྟེ། རྩིག་པས་
རང་གི་གོ་སར་གཟུགས་ཅན་གྱི་དངོས་པོ་གཞན་འབྱུང་བའི་གོ་འགོག་ཀྱང་།
གོ་བྱེད་ནམ་མཁའ་འབྱུང་བའི་གོ་མི་འགོག་པའི་ཕྱིར། དེས་ན་ནམ་མཁའ་
ཆོས་ཅན། རྫས་སུ་གྲུབ་སྟེ། དངོས་པོ་ཡིན་པའི་ཕྱིར་ཏེ། དོན་བྱེད་ནུས་པ་
ཡིན་པའི་ཕྱིར་ཏེ། རླུང་བརྟེན་པའི་དོན་བྱེད་ནུས་པའི་ཕྱིར་ཏེ། མདོ་ལས།
བཅོམ་ལྡན་འདས་ལ་བྲམ་ཟེ་མོ་གཅིག་གིས། ཀྱེ་ཀྱེ་གོའུ་ཏ་མ་ས་ཅི་ལ་བརྟེན་
ལགས། བྲམ་ཟེ་ཆུ་ལ་བརྟེན་ནོ། །ཆུ་ཅི་ལ་བརྟེན་རླུང་ལ་བརྟེན་ནོ། །རླུང་ཅི་
ལ་བརྟེན་ནམ་མཁའ་ལ་བརྟེན་ནོ། །ནམ་མཁའ་ཅི་ལ་བརྟེན། དེ་ནི་བརྟེན་
དང་སྣང་བ་དང་དམིགས་པ་མེད་པའོ། །ཞེས་གསུངས་པའི་ཕྱིར།
འདུས་བྱས་རྒྱས་པར་ཤད་པ།
གཉིས་པ། འདུས་བྱས་རྒྱས་པར་བཤད་པ་ལ། བརྒྱད་ཡོད་པ་ལས།
གནས་དང་པོར་ཕུང་ཁམས་སྐྱེ་མཆེད་བསྟན་པའི་གནས་བཤད་པ་ལ་གསུམ།
འདུས་བྱས་ཀྱི་ཕྱོགས། མིང་གི་རྣམ་གྲངས། ཕུང་ཁམས་སྐྱེ་མཆེད་རྒྱས་པར་

བཤད་པའོ། །།དང་པོ་ནི། ལམ་མ་གཏོགས་པའི་འདུས་བྱས་རྣམས་ཞེས་པའི་
སྐབས་སུ། འདུས་བྱས་མདོར་བསྟན་པ་ལ། འོ་ན། འདུས་བྱས་དེ་ལ་དུ་ཡོད་
དེ་ལ་གཟུགས་སོགས་ཕུང་པོ་ལྔ་ཡོད་ཅེས་སྟོན་པ་ལ། འདུས་བྱས་
རྣམས་ཞེས་གསུངས། སྐབས་འདིར་སྤྱི་དོན་དང༌། གཞུང་དོན་གཉིས། དང་
པོ་ནི། འདུས་བྱས་ལ་མཚན་ཉིད། དབྱེ་བ། རྣམ་གྲངས། སྒྲ་བཤད་པ། ཕུང་པོ་
ལྔ་རྫས་གཅིག་དང་ཐ་དད་གང་ཡིན་མཐའ་དཔྱད་པ་དང་ལྔ། དང་པོ་ནི།
རང་གི་རྒྱུ་རྐྱེན་ལས་སྐྱེས་པའམ། འདུས་ཤིང་འཇིག་པ། འདུས་བྱས་ཀྱི་
( ༡༦ན) མཚན་ཉིད། གཉིས་པ་ནི། དེ་ལ་གཟུགས་སོགས་ཕུང་པོ་ལྔ་ཡོད། ཕུང་
པོ་དང་འདུས་བྱས་དོན་ཅིག །འདུས་མ་བྱས་ཀྱི་ཕུང་པོ་མེད་དེ། འདུས་མ་
བྱས་དུ་མ་སྤུངས་པ་མེད་པའི་ཕྱིར་ཏེ། ཕུང་པོ་དག་ཏུ་འདུས་མ་བྱས། །དོན་
དུ་མི་རུང་ཕྱིར་མ་བཤད། །ཅེས་གསུངས་པའི་ཕྱིར། འདུས་མ་བྱས་ཀྱི་དངོས་
པོ་ཡོད་པས། དངོས་པོ་དང་ཕུང་པོ་དོན་མི་གཅིག་གོ །གསུམ་པ་ནི། འདུས་
བྱས་ཀྱི་མིང་གི་རྣམ་གྲངས་ལ་དུ་མ་ཡོད་དེ། དུས་དང་གཏམ་གྱི་གཞི་དང་།
ངེས་པར་འབྱུང་བཅས་དང་། གཞི་དང་བཅས་པ་རྣམས་སུ་ཡོད་པའི་ཕྱིར།
བཞི་པ་ནི། གཟུགས་སོགས་ཕུང་པོ་ལྔ་པོ་དེ་དག་ཆོས་ཅན། ཁྱོད་ལ་འདུས་
བྱས་ཞེས་བརྗོད་པའི་རྒྱུ་མཚན་ཡོད་དེ། རྐྱེན་རྣམས་འདུས་ཤིང་ཕྲད་ནས་
འབྱུང་བས་ན་དེ་ལྟར་བརྗོད་པའི་ཕྱིར་ཏེ། རང་འགྲེལ་ལས། རྐྱེན་རྣམས་
འདུས་ཤིང་ཕྲད་ནས་བྱས་པ་དག་ནི་འདུས་བྱས་རྣམས་ཏེ། རྐྱེན་གཅིག་གིས་
སྐྱེད་པ་ནི་འགའ་ཡང་མེད་དོ། །ཞེས་གསུངས་པའི་ཕྱིར། ལྔ་པ་ནི། ཕུང་པོ་ལྔ་
རྫས་ཐ་དད་དུ་འདོད་དེ། རྣམ་པར་རིག་བྱེད་མིན་པའི་གཟུགས་དང་རགས་
པ་རྩོམ་བྱེད་ཀྱི་རྡུལ་ཕྲ་རབ་དང་། དེས་བརྩམ་པའི་རགས་པ་རྣམས་རྫས་ཐ་
དད་ཡིན་པའི་ཕྱིར། ཚོར་བ་དང༌། འདུ་ཤེས་དང༌། འདུ་བྱེད་དང༌། རྣམ་
པར་ཤེས་པ་ཡང་རྫས་ཐ་དད་ཡིན་པའི་ཕྱིར་དང༌། ལྡན་མིན་འདུ་བྱེད་བཅུ་
ཅེ་ན།

སོགས་གསུངས་པའི་ཕྱིར།
ཕུང་ཁམས་སྐྱེ་མཆེད་རྒྱས་པར་བཤད་པ།
གསུམ་པ་ཕུང་ཁམས་སྐྱེ་མཆེད་རྒྱས་པར་བཤད་པ་ལ། ཕུང་ཁམས་སྐྱེ་
མཆེད་ཀྱི་རང་བཞིན། ཆོས་གཞན་བསྡུས་ཚུལ། ཁམས་ཀྱི་རྣམ་པའི་རབ་དབྱེ་
དང་གསུམ། དང་པོ་ལ་གསུམ། དངོས་དང༌། སོ་སོའི་སྒྲ་དོན་དགོས་པ་དང་
བཅས་པ་དང་། དེ་དག་གི་ངེས་པ་བསྟན་པའོ། །དང་པོ་ལ་ལྔ། གཟུགས་ཀྱི་
ཕུང་པོའི་རྣམ་གཞག །ཕུང་པོ་བར་པ་གསུམ་གྱི་རྣམ་གཞག །རྣམ་ཤེས་ཀྱི་
ཕུང་པོའི་རྣམ་གཞག །ཁམས་བཅོ་བརྒྱད་དུ་བསྟན་པ། ཁམས་མང་པོར་ཐལ་
བ་སྤངས་པའོ། ། །དང་པོ་ལ་གཉིས། དངོས་དང༌། དེ་དག་ཕུང་ཁམས་སྐྱེ་
མཆེད་དུ་བྱ་བའོ། ། དང་པོ་ལ་མདོར་བསྟན་པ་དང་། རྒྱས་པར་བཤད་ང་
གཉིས། དང་པོ་ནི། གཟུགས་ལ་སོགས་པའི་ཕུང་པོ་ལྔ། །ཞེས་བཤད་ན། ཕུང་
པོ་ལྔ་( ༡༧བ)པོ་དེ་གང་ཞེ་ན། དེ་འཆད་པ་ལ། གཟུགས་ནི་དབང་པོ་ལྔ་དང་
དོན། །ཞེས་སོགས་རྐང་པ་གཉིས་གསུངས། འདིའི་སྐབས་སུ་སྤྱིའི་དོན་དང་།
ཡན་ལག་གི་དོན་གཉིས། དང་པོ་ནི། དུ་མ་སྤུངས་པའི་རིགས་སུ་གནས་པ།
ཕུང་པོའི་མཚན་ཉིད། དེ་ལ་དབྱེ་ན། གཟུགས་ཀྱི་ཕུང་པོ་སོགས་ལྔ་ཡོད།
གཟུགས་རུང་གཟུགས་ཀྱི་མཚན་ཉིད། གཟུགས་རུང་དུ་མ་སྤུངས་པའི་རིགས་
སུ་གནས་པ་གཟུགས་ཀྱི་ཕུང་པོའི་མཚན་ཉིད་ཡིན་ཏེ། མདོ་ལས། དགེ་སློང་
དག་གཟུགས་སུ་ཡོད་ཅིང་། གཟུགས་སུ་རུང་བས་ན་དེ་ཉིད་གཟུགས་ཉེ་བར
ལེན་པའི་ཕུང་པོ་ལྔ་དང་ཞེས་བྱའོ། །ཞེས་གསུངས་པའི་ཕྱིར། བེམ་པོ།
གཟུགས། གཟུགས་ཅན། གཟུགས་ཕུང་རྣམས་དོན་གཅིག །བྱས་པ་ལ་ཁོ་ན་
རེ། སྒྲ་ཆོས་ཅན། གཟུགས་ཡིན་པར་ཐལ། བེམ་པོ་ཡིན་པའི་ཕྱིར། འདོད་མི་
ནུས་ཏེ། མིག་ཤེས་ཀྱི་བཟུང་བྱ་མ་ཡིན་པའི་ཕྱིར། ཟེར་ན་མ་ཁྱབ། གཉིས་པ།

གཟུགས་ཀྱི་ཕུང་པོ་དེ་ལ་དབྱེ་ན་བཅུ་གཅིག་ཡོད་དེ། དེ་ལ་མིག་གི་དབང་པོ་
དང་ལ་སོགས་པ་རྣ་བའི་དབང་པོ། སྣའི་དབང་པོ། ལྕེའི་དབང་པོ། ལུས་ཀྱི་
དབང་པོ་ལྔ། གཟུགས་སོགས་དོན་ལྔ་དང༌། རྣམ་པར་རིག་བྱེད་མ་ཡིན་པའི་
གཟུགས་རྣམས་སུ་ཡོད་པའི་ཕྱིར།
གཉིས་པ་རྒྱས་པར་བཤད་པ་ལ་གསུམ། དབང་པོ་ལྔ་མཚན་ཉིད་ཀྱི་སྒོ་
ནས་བསྟན་པ། དོན་ལྔ་དབྱེ་བའི་སྒོ་ནས་བསྟན་པ། ཞར་ལ་རྣམ་པར་རིག་
བྱེད་མ་ཡིན་པའི་གཟུགས་བསྟན་པའོ། །དང་པོ་ནི། གཟུགས་ནི་དབང་པོ་ལྔ་
དང་དོན་ཞེས་བཤད་ན། དབང་པོ་ལྔ་པོ་དེ་གང་ཞེ་ན། དེ་འཆད་པ་ལ། དེ་
དག་རྣམས་ཀྱི་ཞེས་སོགས་རྐང་པ་གཉིས་གསུངས། འདིའི་སྐབས་སུ། སྤྱིའི་
དོན་དང་། ཡན་ལག་གི་དོན་ནོ། །དང་པོ། དབང་པོ་གཟུགས་ཅན་པ་ལ།
མཚན་ཉིད། དབྱེ་བ། སོ་སོའི་ངོ་བོ་ངོས་བཟུང་བ་དང་གསུམ། དང་པོ་ནི།
རང་འབྲས་དབང་པོའི་རྣམ་པར་ཤེས་པའི་བདག་རྐྱེན་ཡིན་པའམ། དེའི་
རིགས་སུ་གནས་པ་གང་རུང་གིས་བསྡུས་པའི་ནང་གི་གཟུགས་ཅན་དང་བ།
དབང་པོ་གཟུགས་ཅན་པའི་མཚན་ཉིད། རིགས་གནས་སྨོས་པ་ལ་དགོས་པ་
( ༡༨ན) ཡོད་དེ། རྟེན་མཚུངས་ལྡན་གྱི་དབང་པོ་གཟུགས་ཅན་པ་བསྡུ་བར་བྱ་
བའི་ཆེད་ཡིན་པའི་ཕྱིར། གཉིས་པ་ནི། མིག་གི་དབང་པོ་གཟུགས་ཅན་པ་
ནས། ལུས་ཀྱི་དབང་པོ་གཟུགས་ཅན་པའི་བར་ལྔ་ཡོད། གསུམ་པ་ནི། རང་
འབྲས་མིག་གི་རྣམ་པར་ཤེས་པའི་བདག་རྐྱེན་ཡིན་པའམ། དེའི་རིགས་སུ་
གནས་པ་གང་རུང་གིས་བསྡུས་པའི་ནང་གི་གཟུགས་ཅན་དང་བ། མིག་གི་
དབང་པོ་གཟུགས་ཅན་པའི་མཚན་ཉིད། དབྱིབས་ནི་ཟར་མའི་མེ་ཏོག་ལྟ་བུ།
ངོ་བོ་གཟུགས་ཀྱི་སྐྱེ་མཆེད་སྣང་བའི་ཤིན་ཏུ་དང་བ་ཡོད། ངེས་ཚིག་ནི། ན་ཏྲ་
ལིཙྪ། ཨཀྵི་ཙཀྵུ་ཅེས་པ་གསལ་བྱེད་དང་འདྲེན་བྱེད་དང༌། འཁྲིད་བྱེད་དང་།
མིག་ཅེས་དང་། དེ་ནས་རིམ་བཞིན་དུ་ཉན་པར་བྱེད་པ་དང་། སྣོམ་པར་བྱེད་

པ་དང་། མྱང་བར་བྱེད་པ་དང་། རེག་པར་བྱེད་པ་རྣམས་ལ་འཇུག་པས་ན་
དེ་ལྟར་བརྗོད་པའི་ཕྱིར།
དེ་ལ་དབྱེ་ན། རྟེན་བཅས་དང་རྟེན་མཚུངས་གཉིས་ཡོད། དང་པོ་ནི།
མིག་ཕྱེ་བའི་གནས་སྐབས་ཀྱི་དབང་པོ་གཟུགས་ཅན་པ་ལྟ་བུ། གཉིས་པ་ནི།
མིག་ལྤགས་པས་གཡོགས་པའི་དབང་པོ་གཟུགས་ཅན་པ་ལྟ་བུ། རང་འབྲས་
རྣ་བའི་རྣམ་པར་ཤེས་པའི་བདག་རྐྱེན་བྱེད་པའམ། དེའི་རིགས་སུ་གནས་ང་
གང་རུང་གིས་བསྡུས་པའི་ནང་གི་གཟུགས་ཅན་དང་བ། རྣ་བའི་དབང་ངོ་
གཟུགས་ཅན་པའི་མཚན་ཉིད། དབྱིབས་གྲོ་ག་ཁ་བཅུས་ཏེ་བཅད་པ་ལྟ་བུ།
ངོ་བོ་སྒྲའི་སྐྱེ་མཆེད་ཡིན། རྣ་བ། ཉན་པ། སྒྲ་འཛིན། ཉན་བྱེད་ཅེས་པ་རྣམ་
གྲངས་སོ། །རང་འབྲས་སྣའི་རྣམ་པར་ཤེས་པའི་བདག་རྐྱེན་ཡིན་པའམ། དེའི་
རིགས་སུ་གནས་པ་གང་རུང་གིས་བསྡུས་པ། སྣའི་དབང་པོ་གཟུགས་ཅན་
པའི་མཚན་ཉིད། དབྱིབས་ནི་ཟངས་ཀྱི་མེ་ཁབ་ཐུར་དུ་གཤིབས་པ་ལྟ་བུ།
བོ་དྲིའི་སྐྱེ་མཆེད་ཡིན། སྣ། སྣོམ་བྱེད། དྲི་འཛིན། སྣོམ་པ་ཞེས་པ་རྣམ་གྲངས་
སོ། །རང་འབྲས་ལྕེའི་རྣམ་པར་ཤེས་པའི་བདག་རྐྱེན་ཡིན་པའམ། དེའི་རིགས་
སུ་གནས་པ་གང་རུང་གིས་བསྡུས་པ། ལྕེའི་དབང་པོ་གཟུགས་ཅན་པའི་
མཚན་( ༡༨བ) ཉིད། དབྱིབས་ནི་ཟླ་གམ་ལྟ་བུ། ངོ་བོ་རོའི་སྐྱེ་མཆེད་ཡིན།
ལྕེ། མྱོང་བྱེད། མྱང་བ། རོ་འཛིན་ཞེས་པ་རྣམ་གྲངས་སོ། །རང་འབྲས་
ལུས་ཀྱི་རྣམ་པར་ཤེས་པའི་བདག་རྐྱེན་ཡིན་པའམ། དེའི་རིགས་སུ་གནས་པ་
གང་རུང་གིས་བསྡུས་པ། ལུས་ཀྱི་དབང་པོ་གཟུགས་ཅན་པའི་མཚན་ཉིད།
དབྱིབས་ནི་བྱ་རེག་ན་འཇམ་གྱི་པགས་པ་ལྟ་བུ། སྤྱི་གཙུག་ནས་རྐང་མཐིལ་གྱི་
བར་དུ་གནས། ངོ་བོ་རེག་བྱའི་སྐྱེ་མཆེད་ཡིན། ལུས་དབང་། རེག་བྱེད། ཀུན་
ཏུ་རེག་བྱེད། རེག་བྱ་འཛིན་ཞེས་པ་རྣམ་གྲངས་སོ། །དེས་ན་མིག་དབང་
སོགས་ཀྱི་མིང་དེ་རྣམས་རིག་ལམ་དང་མཐུན་ཞིང་ཤེས་བྱེད་དང་ལྡན་ཏེ། ཡེ་

ཤེས་ལ་འཇུག་པ་ལས། མིག་གི་དབང་པོ་གང་ཞེ་ན། མིག་གི་རྣམ་པར་ཤེས་
པའི་རྟེན་གཟུགས་དང་བའོ། །ཞེས་སོགས་དང༌། རང་འགྲེལ་ལས། གཟུགས་
དང་སྒྲ་དང་དྲི་དང་རོ་དང་། རེག་བྱའི་རྣམ་པར་ཤེས་པ་རྣམས་ཀྱི་རྟེན་དུ་
གྱུར་པའི་གཟུགས་དང་བའི་བདག་ཉིད་ལྔ་པོ་གང་ཡིན་པ་དེ་དག་ནི་གོ་རིམ་
བཞིན་དུ། མིག་དང་རྣ་བ་དང་སྣ་དང་ལྕེ་དང་ལུས་དག་ཡིན་པར་རིག་པར་
བྱ་སྟེ། ཇི་སྐད་དུ། མདོ་ལས། དགེ་སློང་དག་མིག་ནི་ནང་གི་སྐྱེ་མཆེད་དེ།
འབྱུང་བ་ཆེན་པོ་བཞི་རྒྱུར་གྱུར་པ་ལས་མིག་གི་རྣམ་པར་ཤེས་པའི་རྟེན་
གཟུགས་དང་བའོ། ཞེས་དང་། འདིར་ཡང་། མིག་ལ་སོགས་གཟུགས་དང་བ་
རྣམས། །དེ་དག་རྣམས་ཀྱི་རྣམ་ཤེས་རྟེན། །ཞེས་གསུངས་པའི་ཕྱིར། དེ་རྣམས་
ལ་དབྱེ་ན། རྟེན་བཅས་དང་རྟེན་མཚུངས་གཉིས་གཉིས་ཡོད། མཚན་གཞི་ནི།
གཉིད་མ་ལོག་པའི་གནས་སྐབས་ཀྱི་དབང་པོ་གཟུགས་ཅན་པ་རྣམས་རྟེན་
བཅས་དང་། གཉིད་ལོག་པའི་གནས་སྐབས་ཀྱི་དབང་པོ་གཟུགས་ཅན་པ་
རྣམས་གཉིས་པ་ཡིན།
གཉིས་པ་ཡན་ལག་གི་དོན་ནི། མིག་གི་དབང་པོ་དང་ལ་སོགས་པ་རྣ་
བའི་དབང་པོ་དང་། སྣའི་དབང་པོ་དང་ལྕེའི་དབང་པོ་དང་ལུས་ཀྱི་དབང་པོ་
དང་ལྔ་ཡོད་དེ། དེ་དག་ཅེས་པ་མང་ཚིག་ཡིན་པས་རང་འབྲས་གཟུགས་
འཛིན་དབང་པོའི་རྣམ་པར་ཤེས་པའི་བདག་རྐྱེན་བྱེད་པའི་ནང་གི་གཟུགས་
( ༡༩ན)ཅན་དང་བ་མིག་གི་དབང་པོ་ཡིན་པ་ནས། སྒྲ་འཛིན་པའི་རྣམ་པར་
ཤེས་པའི་དེ་དང་། དྲི་འཛིན་པའི་རྣམ་པར་ཤེས་པའི་དེ་དང་། རོ་འཛིན་པའི་
རྣམ་པར་ཤེས་པའི་དེ་དང་། རང་འབྲས་རེག་བྱ་འཛིན་པའི་རྣམ་པར་ཤེས་
པའི་རྟེན་ཏེ། བདག་རྐྱེན་བྱེད་པའི་ནང་གི་གཟུགས་ཅན་དང་བ་རྣམས་ནི་
རིམ་པ་བཞིན་དུ། དང་པོ་མིག་གི་དབང་པོ་གཟུགས་ཅན་པ་ཡིན་པ་དང་།
གཉིས་པ་རྣ་བའི་དབང་པོ་གཟུགས་ཅན་པ་ཡིན་པ་ནས། ལྔ་པ་ལུས་ཀྱི་དབང་

པོ་གཟུགས་ཅན་དང་བ་ཡིན་པའི་ཕྱིར། གཉིས་པ་དོན་ལྔ་དབྱེ་བའི་སྒོ་ནས་
བསྟན་པ་ནི། གོང་དུ། གཟུགས་ནི་དབང་པོ་ལྔ་དང་དོན། །ཞེས་བཤད་ན།
དོན་ལྔ་དེ་ཇི་ལྟ་བུ་ཞེ་ན། དེ་འཆད་པ་ལ། གཟུགས་རྣམས་ཞེས་སོགས་བློ་ཀ་
གཅིག་གསུངས། འདིའི་སྐབས་སུ་སྤྱིའི་དོན་དང༌། ཡན་ལག་གི་དོན་གཉིས།
དང་པོ་ནི། རང་འབྲས་མིག་ཤེས་ཀྱི་དམིགས་རྐྱེན་བྱེད་པའི་རིགས་སུ་གནས་
པའི་གཟུགས་རུང་དུ་དམིགས་པ། གཟུགས་ཀྱི་སྐྱེ་མཆེད་ཀྱི་མཚན་ཉིད། ཡང་
ན་དེ་དོན་ལྔར་ཕྱེ་བའི་ནང་ཚན་གྱི་གཟུགས་ཀྱི་མཚན་ཉིད། དབྱེ་ན། ཁ་དོག་
གི་གཟུགས་དང་། དབྱིབས་ཀྱི་གཟུགས་གཉིས། རྒྱས་པར་དབྱེ་ན་ཉི་ཤུ་ཡོད་
དེ། ཁ་དོག་གི་གཟུགས་བཅུ་གཉིས། དབྱིབས་ཀྱི་གཟུགས་བརྒྱད་ཡོད་པའི་
ཕྱིར། དང་པོ་ཡོད་དེ། དཀར་དམར་གཉིས། སྔོ་སེར་གཉིས། སྣང་མུན་གཉིས།
ཉི་གྲིབ་གཉིས། སྤྲིན་དང་དུ་བ་གཉིས། རྡུལ་དང་ཁུག་སྣ་གཉིས་དང་བཅུ་
གཉིས་ཁ་དོག་གི་གཟུགས་དང༌། མཐོ་དམའ་གཉིས། རིང་ཐུང་གཉིས། ལྷམ་
པ་དང་ཟླུམ་པོ་གཉིས། ཕྱ་ལེ་བ་དང་ཕྱ་ལེ་བ་མ་ཡིན་པའི་གཟུགས་བརྒྱད་
དབྱིབས་ཀྱི་གཟུགས་ཡིན་པའི་ཕྱིར་ཏེ། མཆིམས་ཐམས་ཅད་མཁྱེན་པས། སྔོ་
སེར་དཀར་དང་དམར་པོ་དང༌། །སྣང་མུན་སྤྲིན་དང་དུ་བ་དང་། །རྡུལ་དང་
ཁུག་སྣ་ཉི་མ་དང༌། །གྲིབ་མ་རིང་ཐུང་ལྷམ་པ་དང་། ཟླུམ་པོ་མཐོན་པོ་དམའ་
བ་དང་། །ཕྱ་ལེ་ཕྱ་ལེ་མ་ཡིན་པའོ། །( ༡༩བ) དང་པོ་བཅུ་གཉིས་ཁ་དོག་ཡིན། །
བཞི་ནི་རྩ་བའི་ཁ་དོག་སྟེ། །བརྒྱད་པོ་ཡན་ལག་ཁ་དོག་གོ །དབྱིབས་ཀྱི་
གཟུགས་ནི་ཕྱི་མ་བརྒྱད། །ཞེས་གསུངས་པའི་ཕྱིར། མངོན་པ་ཀུན་བཏུས་ལས།
ཁ་དོག་གི་གཟུགས་ནི་ཉི་ཤུ་རྩ་ལྔར་གསུངས་སོ། །སྤྲིན་དུ་བ་རྡུལ་ཁུག་རྣ་བཞི་
རྩ་བའི་ཁ་དོག་དང་རྫས་གཞན་མ་ཡིན་ཏེ། ཁ་དོག་བཞི་པོ་གང་རུང་གི་བྱེ་
བྲག་ཡིན་པའི་ཕྱིར། རྩ་བའི་ཁ་དོག་ལས་ལོགས་སུ་འདྲེན་པའི་རྒྱུ་མཚན་ཡོང་
དེ། དེ་དག་རྒྱང་རིང་པོ་ནས་རྩིག་པ་ལྟར་སྣང་ཡང་། ཉེ་བ་ན་དེ་ལྟར་མི་སྣང་

ཡིན་པའམ། དེའི་རིགས་སུ་གནས་པ་གང་རུང་གིས་བསྡུས་པ། དྲིའི་མཚན་
ཉིད། དེ་ལ་དབྱེ་ན། དྲི་ཞིམ་པ་དང་མི་ཞིམ་པ་གཉིས། དེ་རེ་རེ་ལའང་མཉམ་
པ་དང་མི་མཉམ་པ་གཉིས་རེ་ཡོད། དང་པོ་ནི། རྒྱ་སྤོས་ཀྱི་དྲི་ལྟ་བུ། གཉིས་པ་
ནི། ཨ་ཀ་རུའི་དྲི་ལྟ་བུ། གསུམ་པ་ནི། ཤིང་ཀུན་གྱི་དྲི་ལྟ་བུ། བཞི་པ་ནི། སྒོག་
སྐྱའི་དྲི་ལྟ་བུ། རང་འབྲས་ལྕེའི་རྣམ་པར་ཤེས་པའི་དམིགས་རྐྱེན་ཡིན་པའམ།
དེའི་རིགས་སུ་གནས་པ་གང་རུང་གིས་བསྡུས་པ། རོའི་མཚན་ཉིད། རོ་དེ་ལ་
དབྱེ་ན། མངར་སྐྱུར་གཉིས། ཁ་བ་དང་སྐ་བ་གཉིས། ཚྭ་བ་དང་ལན་ཚ་བ་
གཉིས་དང་དྲུག་ཡོད། རང་འབྲས་ལུས་ཀྱི་རྣམ་པར་ཤེས་པའི་དམིགས་རྐྱེན་
ཡིན་པའམ། དེའི་རིགས་སུ་གནས་པ་གང་རུང་གིས་བསྡུས་པ། རེག་བྱའི་
མཚན་ཉིད། དབྱེ་ན། འབྱུང་བ་བཞིའི་རེག་བྱ་བཞི། འཇམ་རྩུབ་གཉིས།
བཀྲེས་སྐོམ་གཉིས། ལྕི་ཡང་གཉིས། གྲང་བ་དང་བཅུ་གཅིག་ཡོད། གཉིས་པ།
ཡན་ལག་གི་དོན་ནི། དོན་ལྔ་སོ་སོའི་དབྱེ་བ་ཡོད་དེ། གཟུགས་ལ་ཉི་ཤུ། སྒྲ་ལ་
བརྒྱད། རོ་ལ་དྲུག་དྲི་ལ་བཞི། རེག་བྱ་ལ་བཅུ་གཅིག་ཡོད་པའི་ཕྱིར། གཟུགས་
ཀྱི་དབྱེ་བ་བསྡུ་ན་རྣམ་པ་གཉིས་དང༌། རྒྱས་པར་ཕྱེ་ན་རྣམ་པ་ཉི་ཤུ་ཡོད་
ཅིང་། སྒྲ་ལ་རྣམ་པ་བརྒྱད་ཡོད་ལ་རོ་ལ་རྣམ་པ་དྲུག་དང་། དྲི་ལ་རྣམ་པ་བཞི་
ཡོད། རེག་བྱ་ལ་དབྱེ་ན་བཅུ་གཅིག་གི་བདག་ཉིད་དུ་ཡོད་དེ། སོ་སོར་གོང་དུ་
བཤད་པ་ལྟར་ཡོད་པའི་ཕྱིར།
གསུམ་པ། ཞར་ལ་རྣམ་པར་རིག་བྱེད་མིན་པའི་གཟུགས་འཆད་པ་ནི།
ལྔ་དང་རྣམ་( ༢་བ) རིག་བྱེད་མིན་ཉིད། །ཞེས་བཤད་ན། རྣམ་པར་རིག་བྱེད་
མིན་པའི་གཟུགས་དེ་ཇི་ལྟ་བུ་ཞེ་ན། དེ་འཆད་པ་ལ། གཡེངས་དང་སེམས་
མེད་ཅེས་སོགས་གསུངས། འདིའི་སྐབས་སུ་སྤྱིའི་དོན་དང་། ཡན་ལག་གི་དོན་
ནོ། །དང་པོ་ནི། རྣམ་པར་རིག་བྱེད་མ་ཡིན་པའི་གཟུགས་ལ་མཚན་ཉིད།
དབྱེ་བ། སྒྲུབ་བྱེད། ཆོས་ཀྱི་ཁྱད་པར། རྩོད་སྤོང་དང་ལྔ། དང་པོ་ནི། ཁྱང་

ཏེ། དེ་ཉིད་ལས། རྗེས་འབྲེལ་གང་ཞེས་བྱ་བ་ནི་རྒྱུན་ཏོ། །ཞེས་གསུངས་པའི་
ཕྱིར། བཞི་པ་སྨོས་པ་ལ་དགོས་པ་ཡོད་དེ། དགེ་མི་དགེ་བའི་ཐོབ་པ་རྣམས་
བཅད་པར་བྱ་བའི་ཆེད་ཡིན་པའི་ཕྱིར་ཏེ། དེ་ཉིད་ལས། ཐོབ་པའི་རྒྱུ་མཚན་
ཡང་འདི་ལྟ་བུ་ཡོད་པས་བྱེ་བྲག་ཏུ་བྱ་བའི་ཕྱིར། འབྱུང་བ་ཆེ་རྣམས་རྒྱུར་
བྱས་པ་ཞེས་བྱ་བ་བརྗོད་དོ། །ཞེས་གསུངས་པའི་ཕྱིར། ལྔ་པ་སྨོས་པ་ལ་ད
པ་ཡོད་དེ། དེ་ལྟར་དུ་སློབ་དཔོན་དབྱིག་གཉེན་གྱིས་བརྗོད་པ་ཙམ་ཡིན་པར་
རྟོགས་པའི་ཆེད་ཡིན་པའི་ཕྱིར་ཏེ། དེ་ཉིད་ལས། དེ་ནི་རྣམ་རིག་བྱེད་མིན་
བརྗོད། །དེ་ནི་ཞེས་བྱ་བའི་སྒྲ་ནི་དེའི་མིང་ཤེས་པར་བྱ་བའི་ཕྱིར་ཏེ། གཟུགས་
དང་བྱེད་པའི་རང་བཞིན་ཡང་ཡིན། རྣམ་པར་རིག་བྱེད་བཞིན་དུ་གཞན་
དག་ལ་རྣམ་པར་རིག་པར་བྱ་བ་མ་ཡིན་པས་རྣམ་པར་རིག་བྱེད་མིན་པའོ། །
བརྗོད་ཅེས་བྱ་བ་ནི་སློབ་དཔོན་གྱི་ཚིག་ཡིན་པར་སྟོན་པའོ། །ཞེས་དང་།
གཡེང་དང་ཞེས་སོགས་གསུངས་པའི་ཕྱིར།
གཉིས་པ། རྣམ་པར་རིག་བྱེད་མ་ཡིན་པའི་གཟུགས་ལ་དབྱེ་ན་གསུམ་དུ་
ཡོད་དེ། སྡོམ་པ། སྡོམ་མིན། བར་མའི་རྣམ་པར་རིག་བྱེད་མ་ཡིན་པའི་
གཟུགས་རྣམས་སུ་ཡོད་པའི་ཕྱིར་ཏེ། རྣམ་རིག་མིན་རྣམ་གསུམ་ཞེས་བྱ། །
སྡོམ་དང་སྡོམ་པ་མིན་དང་གཞན། །ཞེས་གསུངས་པའི་ཕྱིར། གསུམ་པ་ནི།
རྣམ་པར་རིག་བྱེད་མ་ཡིན་པའི་གཟུགས་ཡོད་པར་ལུང་གིས་གྲུབ་སྟེ། རྣམ་
གསུམ་དྲི་མེད་གཟུགས་གསུངས་དང་། །འཕེལ་དང་མ་བྱས་ལམ་སོགས་ཕྱིར་།
ཞེས་གསུངས་པའི་ཕྱིར། བཞི་པ་ནི། འདོད་པར་གཏོགས་པའི་རྣམ་པར་རིག་
བྱེད་མ་ཡིན་པའི་གཟུགས་སྐད་ཅིག་མ་དང་པོ་རང་དང་དུས་མཉམ་པའི་
འབྱུང་བ་ལས་སྐྱེས། དེ་ཡང་ཟག་པ་དང་བཅས་པའི་ལུས་( ༢ ༡བ) ངག་གི་རྣམ་
པར་རིག་བྱེད་དང་། རིག་བྱེད་མ་ཡིན་པའི་གཟུགས་ནི། རང་དང་ས་གཅིག་
པའི་འབྱུང་བ་ལས་སྐྱེ་བ་ཡིན་གྱི། ས་གཞན་གྱི་འབྱུང་བ་ལས་སྐྱེ་བ་མ་ཡིན་

འགལ་ལོ། །གཞན་ཡང་། ཏིང་ངེ་འཛིན་ལས་སྐྱེས་པའི་རྣམ་པར་རིག་བྱེད་
མིན་པའི་གཟུགས་ཆོས་ཅན། རྣམ་པར་རིག་བྱེད་མིན་པའི་གཟུགས་ཡིན་པ་
ཉམས་པར་ཐལ། གཡེངས་པ་དང་སེམས་མེད་ཀྱི་གནས་སྐབས་ན་མེད་པའི་
ཕྱིར་ཏེ། མ་ཡེངས་པའི་སེམས་དང་བཅས་པའི་གནས་སྐབས་ན་ཡོད་པས་སོ། །
གཞན་ཡང་། རྣམ་པར་རིག་བྱེད་མ་ཡིན་པའི་གཟུགས་ཆོས་ཅན། ཡང་སྒྲ་
ལྷག་པའི་སྐྱོན་ཡོད་དེ། སེམས་གཡེངས་པའི་གནས་སྐབས་ན་ཡོད་པར་བཤད་
པས། སེམས་དང་བཅས་པའི་གནས་སྐབས་ན་ཡོད་པར་གོ་ནུས་པའི་ཕྱིར།
གཞན་ཡང་། བསྟན་དུ་མེད་ཅིང་ཐོགས་པ་མེད་པའི་གཟུགས་ཞེས་པའི་ཁྱད་
པར་དུ་བྱ་དགོས་པ་ལས་མ་བྱས་པའི་ཕྱིར་ཞེས་པའི་སྐྱོན་བརྗོད་ནས། ཁོ་རང་
གི་ལུགས་ལ། བྱས་པ་དང་ཡང་མི་འདྲ་བའི། །སེམས་དང་སེམས་མེད་པ་ལས་
གང༌། །ལུང་བསྟན་ཐོགས་པ་མེད་པའི་གཟུགས། །དེ་ནི་རྣམ་རིག་བྱེད་མིན་
བརྗོད། །ཅེས་གསུངས་སོ། །དེ་ནི་འགལ་འདུ་ཁོ་ནར་སྣང་ངོ༌། །ཇི་ལྟར་ཞེ་
ན། རྣམ་པར་རིག་བྱེད་ཀྱི་གཟུགས་ཆོས་ཅན། རྣམ་པར་རིག་བྱེད་མིན་པའི་
གཟུགས་ཡིན་པར་ཐལ། མ་ཡེངས་པའི་སེམས་དང་བཅས་པའི་གནས་སྐབས་
ན་ཡོད་པའི་ཕྱིར། ཁྱབ་པ་ཁས། ཏིང་ངེ་འཛིན་ལས་སྐྱེས་པའི་སྡོམ་པ་ལྟ་བུ་
རྣམ་པར་རིག་བྱེད་མིན་པའི་གཟུགས་ཆོས་ཅན། རྣམ་པར་རིག་བྱེད་མིན་
པའི་གཟུགས་ལས་ཉམས་པར་ཐལ། སེམས་གཡེངས་པ་དང་སེམས་མེད་ཀྱི་
གནས་སྐབས་ན་མེད་པའི་ཕྱིར། འཁོར་གསུམ།
གཉིས་པ་ཡན་ལག་གི་དོན་ནི། བསམ་གཏན་གྱི་སྡོམ་པ་ཆོས་ཅན།
ཁྱོད་ལ་རྣམ་པར་རིག་བྱེད་མིན་པའི་གཟུགས་ཞེས་བརྗོད་པའི་རྒྱུ་མཚན་ཡོད་
དེ། མ་ཡེངས་པའི་སེམས་དང་བཅས་པའི་གནས་སྐབས་ན་ཡོད་པར་མ་ཟང།
སེམས་གཡེངས་པ་དང་། སེམས་མེད་འདུ་ཤེས་མེད་པ་དང་འགོག་པའི་
སྙོམས་འཇུག་གང་རུང་ལ་གནས་པའི་གང་ཟག་གི་རྒྱུད་ལ་འབྱུང་བ་དང་། ངོ་

བ་དེ་ལ་བཞི་ཡོད་དེ། དེ་ལ་སའི་ཁམས་དང་། ཆུའི་ཁམས་དང་། མེའི་ཁམས་
དང་། རླུང་གི་ཁམས་རྣམས་སུ་ཡོད་པའི་ཕྱིར། འབྱུང་བ་བཞིའི་བྱེད་ལས་
ཀྱང་གོང་དུ་བཤད་ཟིན་ཏོ། །འབྱུང་བ་བཞིའི་མཚན་ཉིད་ཀྱང་ཡོད་དེ། སྲ་
ཞིང་འཐས་པ་སའི་( ༢༣ན)མཚན་ཉིད་ཡིན་པ་སོགས་ཀྱི་ཕྱིར། སའི་ཁ་དོག་
དང་དབྱིབས་ལ་ཁྱད་པར་ཅི་ཡོད་ཅེ་ན། འཇིག་རྟེན་ཐ་སྙད་དུ་ནི་སའི་ཁ་
དོག་དང་དབྱིབས་ལ་ས་ཞེས་བརྗོད་དོ། །ས་དཀར་པོ་དང་དམར་པོ་ལ་སོགས་
པའི་ཁ་དོག་དང་གྲུ་བཞི་དང༌། ཟླུམ་པོ་ལ་སོགས་པའི་དབྱིབས་ལ་ས་ཞེས་
བརྗོད་པའི་ཕྱིར། ཡང་ཞེས་པ་དེར་མ་ཟད་ཅེས་པའི་དོན་ཡིན་པས། ཆུ་དང་
མེ་རླུང་གི་ཚོགས་ནི་ཁམས་གཡོ་བའི་རེག་བྱ་ཉིད་ཡིན་པས། དེ་ལ་ཡང་ས་
དང་འདྲ་བར། ཆུ་དང་མེ་དང་རླུང་ལའང་སོ་སོར་ཁ་དོག་དང་དབྱིབས་ལ་སོ་
སོར་ཆུ་དང་མེ་དང་རླུང་ཞེས་བརྗོད་པ་ཡིན་ཏེ། ཆུ་སྔོན་པོ་ཞེས་དང་། ཆུ་
གཏིང་རིང་པོ་ཞེས་དང་། མེ་དམར་པོ་ཞེས་དང་། མེ་ཟླུམ་པོ་ཞེས་དང་། རླུང་
སྐྱ་བོ་དང་རླུང་རིང་པོ་ཞེས་སོགས་འཇིག་རྟེན་གྱི་ཐ་སྙད་དུ་བརྗོད་པ་ཡིན་
པའི་ཕྱིར་དང་། བསྟན་བཅོས་ལས་ནི། དེ་དང་དེའི་ཁ་དོག་དབྱིབས་རྣམས་
གཟུགས་ཀྱི་སྐྱེ་མཆེད་དང་། ས་སོགས་བཞི་པོ་དེ་རེག་བྱའི་སྐྱེ་མཆེད་དུ་བཤད་
པ་ཡིན་ནོ། །འོ་ན། གཟུགས་ཀྱི་ཕུང་པོ་དེ་ལྟར་ཡིན་ན། གཟུགས་ཅན་གྱི་
ཁམས་དང༌་། གཟུགས་ཅན་ཀྱི་ཕུང་པོ་དེ་ཇི་ལྟ་བུ་ཞེ་ན། དབང་དོན་དེ་དག་
ཅེས་སོགས་རྐང་པ་གཉིས་གསུངས། དང་པོ་ནི། མིག་སོགས་དབང་པོ་ལྔ་
དང་། གཟུགས་སོགས་དོན་ལྔ་པོ་དེ་དག་ཁོ་ན་ལ། གཟུགས་ཅན་གྱི་སྐྱེ་མཆེད་
བཅུ་དང་གཟུགས་ཅན་གྱི་ཁམས་བཅུར་འདོད་དེ། དེ་བཅུ་པོ་གང་རུང་ལས་
གཞན་པའི་གཟུགས་ཅན་གྱི་སྐྱེ་མཆེད་བཅུ་པོ་གང་རུང་ཡང་མེད། གཟུགས་
ཅན་གྱི་ཁམས་བཅུ་པོ་གང་རུང་ཡང་མེད་པའི་ཕྱིར། གཟུགས་ཀྱི་ཕུང་པོ།
གཟུགས་ཀྱི་སྐྱེ་མཆེད། གཟུགས་ཅན་གྱི་ཁམས་རྣམས་དོན་གཅིག །

ཡོད། གཉིས་པ་ཡན་ལག་གི་དོན་ནི། ཚོར་བའི་མཚན་ཉིད་ཡོད་དེ། སྔར་གྱི་
དེ་ཡིན་པའི་ཕྱིར། འདུ་ཤེས་ཀྱི་མཚན་ཉིད་ཡོད་དེ། སྔར་གྱི་དེ་ཡིན་པའི་ཕྱིར།
འདུ་བྱེད་ཀྱི་མཚན་ཉིད་ཡོད་དེ། སྔར་གྱི་དེ་ཡིན་པའི་ཕྱིར། གསུམ་པ་ནི།
ཕུང་པོ་སྔ་མ་བཞི་པོ་དེ་དག་ལ་ཆོས་ཁམས་དང་ཆོས་ཀྱི་སྐྱེ་མཆེད་ཡིན་པ་དུ་
ཡོད་ཅེ་ན། དེ་འཆད་པ་ལ། དེ་གསུམ་རྣམ་རིག་བྱེད་མིན་དང༌། །ཞེས་སོགས་
རྐང་པ་གསུམ་གསུངས། ཆོས་ཁམས་དང་ཆོས་( ༢༤ན) ཀྱི་སྐྱེ་མཆེད་ཡོད་དེ།
ཚོར་བ་དང་། འདུ་ཤེས་དང༌། འདུ་བྱེད་ཀྱི་ཕུང་པོ་གསུམ་པོ་དེ་དང༌། རྣམ་
པར་རིག་བྱེད་མ་ཡིན་པའི་གཟུགས་དང༌། འདུས་མ་བྱས་རྣམ་པ་གསུམ་དང་
བཅས་པ་ལ་ནི་ཆོས་ཀྱི་སྐྱེ་མཆེད་དང༌། ཆོས་ཀྱི་ཁམས་ཞེས་བརྗོད་པ་ཡིན་
པའི་ཕྱིར། གསུམ་པ་རྣམ་ཤེས་ཀྱི་ཕུང་པོའི་རྣམ་གཞག་ནི། ཕུང་པོ་དང་པོ་
བཞི་པོ་དེ་ལྟར་ཡིན་ན། རྣམ་ཤེས་ཀྱི་ཕུང་པོ་ཇི་ལྟ་བུ་ཞེ་ན། དེ་འཆད་པ་ལ།
རྣམ་ཤེས་སོ་སོར་རྣམ་རིག་པ་ཞེས་སོགས་རྐང་པ་དྲུག་གསུངས། རང་ཡུལ་སོ་
སོར་རྣམ་པར་རིག་པར་བྱེད་པའི་རིགས་སུ་གནས་པའི་གཙོ་བོའི་རྣམ་རིག་
དེ། རྣམ་ཤེས་ཀྱི་མཚན་ཉིད། དེ་དུ་མ་སྤུངས་པའི་རིགས་སུ་གནས་པ། རྣམ་
ཤེས་ཀྱི་ཕུང་པོའི་མཚན་ཉིད། དབྱེ་ན་མིག་ཤེས་ནས། ཡིད་ཤེས་ཀྱི་བར་
ཚོགས་དྲུག་ཡོད། མཁས་པ་ཁ་ཅིག་གིས། རྣམ་ཤེས་བརྒྱད་དུ་འདོད་པ་དང་
དགུར་འདོད་པ། བཅུ་གཅིག་ཏུ་འདོད་པ་རྣམས་ཁས་མི་ལེན་ནོ། །ཚིག་དོན་
ནི། མིག་གི་རྣམ་པར་ཤེས་པ་སོགས་རྣམ་ཤེས་དྲུག་པོ་དེས་རང་ཡུལ་སོ་སོར་
རྣམ་པར་རིག་པ་ཡིན་ཏེ། མིག་གི་རྣམ་པར་ཤེས་པས་གཟུགས་རིག་པ་ནས་
ཡིད་ཀྱི་རྣམ་པར་ཤེས་པས་ཆོས་རིག་པའི་ཕྱིར། ཡིད་ཀྱི་སྐྱེ་མཆེད་ཡོད་དེ།
རྣམ་ཤེས་དྲུག་པོ་དེ་ཡིད་ཀྱི་སྐྱེ་མཆེད་ཡིན་པའི་ཕྱིར། ཡིད་ཀྱི་ཁམས་ལ་བདུན་
དུའང་ཡོད། རྣམ་པར་ཤེས་པ་དྲུག་དང་། ཡིད་ཀྱི་ཁམས་དང་བདུན་རྣམས
སུ་ཡོད་པའི་ཕྱིར། ཡིད་ཁམས་ཡོད་དེ། མིག་གི་རྣམ་པར་ཤེས་པ་སོགས་རྣམ

ཤེས་དྲུག་པོ་དེའི་སྐད་ཅིག་སྔ་མ་འདས་མ་ཐག་པའི་རྣམ་པར་ཤེས་པ་གང་
ཡིན་པ་དེ་ཡིད་ཁམས་ཡིན་པའི་ཕྱིར།
ཁམས་བཅོ་བརྒྱད་དུ་བསྟན་པ།
བཞི་པ་ཁམས་བཅོ་བརྒྱད་དུ་བྱ་བ་ནི། ཁོ་ན་རེ། ཁམས་བཅོ་བརྒྱད་དུ་
གྲངས་མ་ངེས་པར་ཐལ། ཡིད་ཀྱི་ཁམས་དང་། རྣམ་ཤེས་ཀྱི་ཁམས་རྣམས་
ཕན་ཚུན་གཅིག་གི་ནང་དུ་གཅིག་འདུས་པས་ཁམས་བཅུའམ་བཅུ་གཅིག་ཏུ་
འགྱུར་བའི་ཕྱིར། ཟེར་ན་དེའི་ལན་སྟོན་པ་ལ། དྲུག་པའི་རྟེན་ནི་ཞེས་སོགས་
གསུངས། ཁམས་བཅོ་བརྒྱད་དུ་འདོད་པའི་རྒྱུ་མཚན་ཡོད་དེ། དྲུག་པ་ཡིད་ཀྱི་
རྣམ་པར་( ༢༤བ)ཤེས་པའི་རྟེན་ཐུན་མོང་མིན་པ་རབ་ཏུ་སྒྲུབ་པར་བྱ་བའི་
ཆེད་ཡིན་པའི་ཕྱིར། རྣམ་ཤེས་ཀྱི་ཕུང་པོ་དང་། ཡིད་ཀྱི་སྐྱེ་མཆེད་དང་། ཡིད་
ཀྱི་ཁམས་རྣམས་དོན་གཅིག །ཁོ་ན་རེ། ཕུང་པོས་འདུས་བྱས་ཐམས་ཅད་
དང་། ཁམས་སྐྱེ་མཆེད་གཉིས་ཀྱིས་ཆོས་ཐམས་ཅད་བསྡུས་ན། དེ་ལས་བསྡུས་
ཚུལ་མདོར་བསྡུས་པ་ཡོད་དམ་ཞེ་ན། དེའི་ལན་འཆད་པ་ལ། ཕུང་པོ་དང་ནི་
སྐྱེ་མཆེད་དང་། ཁམས་གཅིག་གིས་ནི་ཐམས་ཅད་བསྡུས། །ཞེས་གསུངས།
དོན་ནི། གཟུགས་ཀྱི་ཕུང་པོ་དང༌། ཡིད་ཀྱི་སྐྱེ་མཆེད་དང་། ཆོས་ཁམས་
གཅིག་པོ་སྟེ། ཆོས་གསུམ་པོ་དེ་དག་གིས་ནི། ཕུང་ཁམས་སྐྱེ་མཆེད་དམ་ཟག་
བཅས་ཟག་མེད་ཀྱི་ཆོས་ཐམས་ཅད་བསྡུས་པ་ཡིན་ཏེ། གཟུགས་ཀྱི་ཕུང་པོས་
སྐྱེ་མཆེད་གཟུགས་ཅན་བཅུའམ་ཁམས་གཟུགས་ཅན་བཅུ་བསྡུས། ཡིད་ཀྱི་སྐྱེ་
མཆེད་ཀྱིས་རྣམ་ཤེས་ཀྱི་ཕུང་པོ་དང་། སེམས་ཁམས་བདུན་བསྡུས། ཆོས་
ཁམས་ཀྱིས་ཕུང་པོ་བར་བ་གསུམ་དང༌། རིག་བྱེད་མ་ཡིན་པ་དང་འདུས་མ་
བྱས་གསུམ་སོགས་ཆོས་ཀྱི་སྐྱེ་མཆེད་རྣམས་བསྡུས་པའི་ཕྱིར། དེ་ཡང་ཕུང་
ཁམས་སྐྱེ་མཆེད་གསུམ་གྱིས་ཆོས་ཐམས་ཅད་རང་གི་ངོ་བོ་ཉིད་ཡིན་པའི་

ཚུལ་གྱིས་བསྡུས་པ་ཡིན་ཏེ། བསྡུ་བྱའི་ཆོས་ཐམས་ཅད་བསྡུ་བྱེད་ཀྱི་ཕུང་
ཁམས་སྐྱེ་མཆེད་གསུམ་པོ་དེ་ལས་རྫས་གཞན་གྱི་དངོས་པོ་དང་མི་ལྡན་པ་སྟེ་
གཞན་མ་ཡིན་པའི་ཕྱིར། དཔེར་ན། བྱས་པས་མི་རྟག་པ་བསྡུས་པ་བཞིན་ནོ། །
གོ་བདེ་བར་བརྗོད་ན། ཕུང་ཁམས་སྐྱེ་མཆེད་གསུམ་གྱིས་ཆོས་ཐམས་ཅད་
བསྡུས་ཏེ། གཞི་གྲུབ་ན། ཕུང་ཁམས་སྐྱེ་མཆེད་གསུམ་པོ་གང་རུང་ཡིན་དགོས་
པའི་ཕྱིར། ། གཟུགས་ཅན་ཐམས་ཅད་གཟུགས་ཀྱི་ཕུང་པོས་རང་གི་ངོ་བོ་ཉིད་
ཡིན་པའི་ཚུལ་གྱིས་བསྡུས། རྣམ་ཤེས་ཀྱི་ཕུང་པོ་དང༌། སེམས་ཁམས་བདུན་
ཡིད་ཀྱི་སྐྱེ་མཆེད་ཀྱི་རང་གི་ངོ་བོ་ཉིད་ཡིན་པའི་ཚུལ་གྱིས་བསྡུས། ལྷག་མ་
ཐམས་ཅད་ཆོས་ཁམས་གཅིག་པུས་རང་གི་ངོ་བོ་ཉིད་ཡིན་པའི་ཚུལ་གྱིས་
བསྡུས་པའི་ཕྱིར། གཟུགས་ཅན་ཐམས་ཅད་གཞན་ཚོར་སོགས་ཀྱི་དངོས་པོ་
དང་མི་ལྡན་པ་སྟེ། (༢༥ན) གཟུགས་ཅན་ཡིན་ན། ཚོར་སོགས་གང་རུང་མ་
ཡིན་དགོས། ཡིད་ཀྱི་སྐྱེ་མཆེད་ཐམས་ཅད་གཟུགས་ཅན་གྱི་ཕུང་པོ་རང་གི་
དངོས་པོ་དང་མི་ལྡན་པ་སྟེ། ཡིད་ཀྱི་སྐྱེ་མཆེད་ཡིན་ན། གཟུགས་ཅན་མ་ཡིན་
དགོས་པའི་ཕྱིར། ལྔ་པ་ཁམས་མང་པོར་ཐལ་བ་སྤངས་པ་ནི། ཁོ་ན་རེ།
ཁམས་བཅོ་བརྒྱད་དུ་གྲངས་མ་ངེས་པར་ཐལ། མིག་གཡས་གཡོན་གཉིས་
སོགས་ཡོད་པའི་ཕྱིར་ན་མ་ཁྱབ། ཅེས་སྟོན་པ་ལ། མིག་ལ་སོགས་པ་གཉིས་
མོད་ཀྱི། །ཞེས་སོགས་རྐང་པ་བཞི་གསུངས། མིག་གཡས་གཡོན་གཉིས་ལ་
སོགས་པ་ཡོད་མོད་ཀྱི། ཁམས་བཅོ་བརྒྱད་དུ་གྲངས་མ་ངེས་པར་ཐལ་བའི་
སྐྱོན་མེད་དེ། མིག་གཡས་གཡོན་གཉིས་ངོ་བོ་མིག་ཏུ་རིགས་གཅིག་པ་དང་།
སྤྱོད་ཡུལ་གཟུགས་སུ་རིགས་གཅིག །འབྲས་བུ་མིག་གི་རྣམ་པར་ཤེས་པའི་
བདག་རྐྱེན་བྱེད་པར་འདྲ་བས་ན། མིག་གཡས་གཡོན་གཉིས་ཁམས་བཅོ་
བརྒྱད་ཀྱི་ནང་ནས་མིག་གི་ཁམས་ཞེས་གཅིག་ཏུ་གྲངས་པའི་ཕྱིར། ། མིག་
གཡས་གཡོན་གཉིས་འབྱུང་བའམ་བསྟན་པ་ལ་དགོས་པ་ཡོད་དེ། ལུས་རྟེན་

མཛེས་པར་བྱ་བའི་ཕྱིར་ན་གཉིས་འབྱུང་བའི་ཕྱིར། གཉིས་པ་སོ་སོའི་སྒྲ་དོན་
དགོས་པ་དང་བཅས་པ་འཆད་པ་ལ་གཉིས། སྒྲ་དོན་དང་དགོས་པའོ། །དང་
པོ་ནི། ཁོ་ན་རེ། ཕུང་ཁམས་སྐྱེ་མཆེད་གསུམ་གྱི་སྒྲ་དོན་ཇི་ལྟ་བུ་ཞེ་ན། དེ་
འཆད་པ་ལ། སྤུངས་དང་སྐྱེ་སྒོ་རིགས་ཀྱི་དོན། །ཞེས་སོགས་རྐང་པ་གཉིས་
བྱུང༌། ཕུང་ཁམས་སྐྱེ་མཆེད་རྣམས་ཀྱི་སྒྲ་དོན་ཡོད་དེ། དུ་མ་སྤུངས་པས་ན་
ཕུང་པོ་དང་། སེམས་སེམས་བྱུང་སྐྱེ་ཞིང་མཆེད་པའི་སྒོ་འབྱེད་པའི་དོན་གྱིས་
ན་སྐྱེ་མཆེད། རང་གི་མཚན་ཉིད་འཛིན་པའི་བདག་ཉིད་ཡིན་པས་ན་ཁམས་
ཞེས་པ་རྣམས་སུ་བཤད་པའི་ཕྱིར། དང་པོ་གྲུབ་སྟེ། ཕུང་པོ་ཞེས་བྱ་སྤུངས་པ་
དང་། །ཞེས་གསུངས་པའི་ཕྱིར། གཉིས་པ་གྲུབ་སྟེ། དབང་པོ་རྣམས་ཀྱི་བདག་
རྐྱེན་དང་ཡུལ་རྣམས་ཀྱི་དམིགས་རྐྱེན་གྱི་ཚུལ་གྱིས་སེམས་སེམས་བྱུང་སྐྱེ་ཞིང་
མཆེད་པའི་སྒོ་འབྱེད་པའི་ཕྱིར། གསུམ་པ་(༢༥་) གྲུབ་སྟེ། གསེར་མང་པོ་
ཡོད་པའི་རི་ལ་གསེར་གྱི་ཁམས་ཞེས་བརྗོད་པ་དང་། ཉན་རང་ལ་སོགས་པའི་
རིགས་རྒྱུའི་ཞེས་དོན་དང་། རྒྱལ་པོ་ལ་སོགས་པའི་རིགས་ཞེས་རང་བཞིན་
གྱི་དོན་གཉིས་ཀ་ལ་ཁམས་སུ་གསུངས་པ་ལྟར་འཐད་པའི་ཕྱིར། གཉིས་པ་
དགོས་པ་ནི། གཟུགས་ལ་རིལ་པོར་བདག་ཏུ་འཛིན་པའི་རྨོངས་པ་ལྡོག་པའི་
ཕྱིར་དུ་སྐྱེ་མཆེད་བཅུ་གཉིས། སེམས་ལ་རིལ་པོར་བདག་ཏུ་འཛིན་པ་རྨོངས་
པ་ལྡོག་པའི་ཕྱིར་དུ་ཁམས་བཅོ་བརྒྱད་བསྟན་པའི་ཕྱིར། གཉིས་པ་གྲུབ་སྟེ།
མགོ་སྨྲོས་པས་དོན་གོ་བའི་དབང་རྣོན་རྗེས་སུ་བཟུང་བའི་ཕྱིར་དུ་ཕུང་པོ་ལྔ།
ཅུང་ཟད་སྤྲོས་པས་དོན་གོ་བའི་དབང་འབྲིང་རྗེས་སུ་བཟུང་བའི་ཕྱིར་དུ་སྐྱེ་
མཆེད་བཅུ་གཉིས། ཚིག་རྒྱས་པ་ལྷུར་ལེན་པའི་དབང་རྟུལ་རྗེས་སུ་བཟུང་
བའི་ཕྱིར་དུ་ཁམས་བཅོ་བརྒྱད་བསྟན་པའི་ཕྱིར། གསུམ་པ་གྲུབ་སྟེ། གདུལ་བྱ་
ཚིག་རྒྱས་འབྲིང་བསྡུས་པ་གསུམ་འདོད་པ་གསུམ་ལས། རྒྱས་པར་འདོད་པ་
ལ་ཁམས་བཅོ་བརྒྱད། འབྲིང་འདོད་པ་ལ་སྐྱེ་མཆེད་བཅུ་གཉིས། བསྡུས་པ་

ཀུན་ནས་ཉོན་མོངས་སྐྱེ་བའི་རིམ་པ་དང་མཐུན་པར་ངེས་པ། ཟས་ལ་ལོངས་
སྤྱོད་པའི་རིམ་པ་དང་མཐུན་པར་ངེས་པ། ཁམས་གསུམ་གྱི་རིམ་པ་དང་
མཐུན་པར་ངེས་པའི་ཕྱིར། དང་པོ་གྲུབ་སྟེ། གཟུགས་ནི་ཐམས་ཅད་ལས་
རགས། དེ་ནས་ཚོར་བ་དང༌། དེ་ནས་འདུ་ཤེས་དང༌། དེ་ནས་(༢༦བ)འདུ་
བྱེད། དེ་ནས་རྣམ་པར་ཤེས་པ་རྣམས་སྔ་མ་སྔ་མ་ལས་ཕྱི་མ་ཕྱི་མ་ཕྲ་བའི་
ཕྱིར། གཉིས་པ་གྲུབ་སྟེ། ཉོན་མོངས་སྐྱེ་བའི་ཐོག་མར་གཟུགས་ལ་ལྟ། དེ་ནས་
ཚོར་བ་མྱང་བས་ཆགས་པ་སྐྱེ་བ་དང༌། དེ་ལས་འདུ་ཤེས་ཕྱིན་ཅི་ལོག་དང་།
དེ་ལས་འདུ་བྱེད་ཆགས་སྡང་ལ་སོགས་པ་ཉོན་མོངས་པའི་ཚོགས་དང་། དེ་
ལས་སེམས་ཀུན་ནས་ཉོན་མོངས་པར་བྱེད་པའི་ཕྱིར། གསུམ་པ་ངེས་ཏེ། སྣོད་
དང་ལ་སོགས་པ་ཟས་དང་བྱན་དང་བྱན་པོ་ལག་བདེ་དང་ཟ་བ་པོ་རྣམས་
ཀྱིས་རིམ་པ་ལྟར་གཟུགས་ནི་སྣོད་ལྟ་བུ། ཚོར་བ་ཟས་དང༌། འདུ་ཤེས་བྱན།
འདུ་བྱེད་ལག་བདེ། རྣམ་ཤེས་ཟ་བ་པོ་ལྟ་བུ་ཡིན་པའི་ཕྱིར། བཞི་པ་ངེས་ཏེ།
འདོད་པའི་ཁམས་ནི་འདོད་ཡོན་གཟུགས་ཀྱི་རབ་ཏུ་ཕྱེ་བ་དང་། གཟུགས་
ཁམས་ཚོར་བ་བདེ་བས་རབ་ཏུ་ཕྱེ་བ་དང་། གཟུགས་མེད་དང་པོ་གསུམ་འདུ་
ཤེས་དང༌། སྲིད་རྩེ་འདུ་བྱེད་སེམས་པས་ཕྱེ་བ་དང་། རྣམ་ཤེས་ནི་དེ་དག་ལ་
གནས་པ་ཡིན་པའི་རིམ་པས་ངེས་པའི་ཕྱིར། འོ་ན། སྐྱེ་མཆེད་དང་ཁམས་ཀྱི་
གོ་རིམས་ཇི་ལྟ་བུ་ཞེ་ན། དེ་འཆད་པ་ལ། ད་ལྟའི་དོན་ཕྱིར་དང་པོ་ལྔ། །ཞེས་
སོགས་ཤོ་ལོ་ཀ་གཅིག་གསུངས། སྐྱེ་མཆེད་བཅུ་གཉིས་ཀྱི་གོ་རིམས་དེ་ལྟར་
མཐའ་གཅིག་ཏུ་ངེས་ཏེ། ཁམས་བཅོ་བརྒྱད་ཀྱི་གོ་རིམས་མཐའ་གཅིག་ཏུ་
ངེས་པའི་ཕྱིར། རྣམ་ཤེས་ཀྱི་ཁམས་དྲུག་གི་གོ་རིམས་མཐའ་གཅིག་ཏུ་ངེས་ཏེ།
དབང་པོའི་ཁམས་དྲུག་གི་གོ་རིམས་དང༌། ཡུལ་ཀྱི་ཁམས་དྲུག་གི་གོ་རིམས་
མཐའ་གཅིག་ཏུ་ངེས་པའི་ཕྱིར། དཔེར་ན། རྒྱལ་པོ་དྲུག་དང་བཙུན་མོ་དྲུག་
གི་གྲལ་རིམས་པར་གྲུབ་པ་ན། རྒྱལ་བུ་དྲུག་གི་གྲལ་རིམ་པར་གྲུབ་པ་བཞིན་

གཟུགས་ཀྱི་སྐྱེ་མཆེད་བྱེ་བྲག་པར་རྟོགས་པའི་དོན་དུ་མིག་ཤེས་ཀྱི་ཡུལ་དུ་
གྱུར་པའི་གཟུགས་དེ་གཅིག་པུ་ལ་གཟུགས་ཀྱི་སྐྱེ་མཆེད་ཅེས་སྤྱི་མིང་བྱེ་བྲག་
ལ་བརྗོད་པ་ཡིན་ཏེ། མིག་སོགས་དགུ་ནི་སྐྱེ་མཆེད་བྱེ་བྲག་པའི་དོན་དུ་རང་
མིང་གིས་སོ་སོར་བསྟན་ཟིན་པའི་ཕྱིར། ཡང་ན་མིག་ཤེས་ཀྱི་ཡུལ་དུ་གྱུར་པའི་
གཟུགས་གཅིག་པུ་ལ་ནི་གཟུགས་ཀྱི་སྐྱེ་མཆེད་དང༌། གཟུགས་ཅན་གྱི་ཁམས་
ཞེས་བརྗོད་རིགས་ཏེ། དེ་འདི་ནའོ། །ཕ་གི་ནའོ། །ཞེས་བསྟན་དུ་རུང་ཞིང་
ཐོགས་པ་དང་བཅས་པས་གཟུགས་ཅན་རྣམས་( ༢༧བ) ཀྱི་གཙོ་བོ་ཡིན་པའིིའི་
ཕྱིར། ཡིད་ཤེས་ཀྱི་ཡུལ་དུ་གྱུར་པའི་ཆོས་གཅིག་པུ་ལ་ནི་ཆོས་ཀྱི་སྐྱེ་མཆེད་
དང་ཆོས་ཁམས་ཞེས་བྱ་བར་སྤྱི་མིང་བྱེ་བྲག་ལ་བརྗོད་པར་བྱ་སྟེ། ཡིད་ཤེས་
ཀྱི་ཡུལ་དུ་གྱུར་པའི་ཆོས་གཅིག་པུ་དེས་ཚོར་སོགས་སེམས་བྱུང་རྣམས་དང་
མི་ལྡན་པའི་འདུ་བྱེད་ལ་སོགས་པ་ཆོས་མང་པོ་བསྡུས་པའི་ཕྱིར་དང་། ཆོས་
ཀྱི་མཆོག་མྱ་ངན་ལས་འདས་པའང་བསྡུས་པའི་ཕྱིར།
གཉིས་པ་ཆོས་གཞན་བསྡུས་ཚུལ་ལ་གཉིས། ཆོས་ཀྱི་ཕུང་པོས་བསྡུས་
ཚུལ་དང་། དེ་གཞན་ལ་སྦྱར་བའོ། །དང་པོ་ནི། མདོ་གཞན་དག་ལས་ཕུང་པོ་
ལ་སོགས་པའི་མིང་གཞན་དག་བྱུང་ན་དེ་རྣམས་འདི་དག་གིས་བསྡུས་
མ་བསྡུས། མ་བསྡུས་ཞེ་ན། ཆོས་ཐམས་ཅད་འདིར་བཤད་པའི་ཕུང་ཁམས་སྐྱེ་
མཆེད་དུ་མ་འདུས་པར་འགྱུར་ལ། བསྡུས་ན་ཇི་ལྟར་བསྡུས་ཞེ་ན། དེའི་ལན་
འཆད་པ་ལ། ཆོས་ཀྱི་ཕུང་པོ་བརྒྱད་ཁྲི་དག་ཅེས་སོགས་གསུངས། དོན་ནི།
ཆོས་ཀྱི་ཕུང་པོ་བརྒྱད་ཁྲི་དེ་དག་མདོ་སྡེ་པས་གཟུགས་ཀྱི་ཕུང་པོས་བསྡུས་
པར་འདོད་དེ། ཆོས་ཀྱི་ཕུང་པོ་བརྒྱད་ཁྲི་དག་གང་རྣམས་ཐུབ་པས་གསུངས་
པ་དེ་དག་མདོ་སྡེ་པས་ངག་གི་རིག་བྱེད་དང་སྒྲ་མཚན་ཉིད་པར་འདོད་པས་
གཟུགས་ཀྱི་ཕུང་པོས་བསྡུས་པར་འདོད་པའི་ཕྱིར། བྱེ་བྲག་སྨྲ་བས་ནི། ཆོས་
ཀྱི་ཕུང་པོ་བརྒྱད་ཁྲི་དག་གང་རྣམས་ཐུབ་པས་གསུངས་པ་དེ་དག་འདུ་བྱེད་

ཀྱི་ཕུང་པོ་དག་ཏུ་བསྡུས་པར་འདོད་དེ། བྱེ་བྲག་སྨྲ་བས་དེ་དག་ཡིད་ཤེས་ཀྱི་
ཡུལ་དུ་གྱུར་པའི་མིང་ཚིག་ཡི་གེའི་རང་བཞིན་དང་མི་ལྡན་པའི་འདུ་བྱེད་
ཡིན་པར་འདོད་པའི་ཕྱིར། མངོན་པ་ལྟར་ན། དེ་དག་མིང་ཚིག་ཡི་གེ་གསུམ་
ཀ་ཡིན་པར་འདོད་དེ། ཡེ་ཤེས་ལ་འཇུག་པ་ལས། སངས་རྒྱས་ཀྱི་གསུང་
ཞེས་བྱ་བ་ནི། ཆོས་གང་ཞིག་ཡིན་ན། གང་མིང་དང་ཚིག་དང་ཡི་གེའི་
ཚོགས་རྣམས་གོ་རིམ་བཞིན་དུ་བཀོད་པའོ། །སངས་རྒྱས་ཀྱི་གསུང་གང་ཞེ་ན།
བཀའ་དང་། གསུང་དང༌། དབྱངས་དང་ཞེས་སོགས་གསུངས་པའི་ཕྱིར། འོ་
ན། ཆོས་ཕུང་གི་ཚད་ཇི་ལྟ་བུ་ཞེ་ན། དེ་འཆད་པ་ལ། ཁ་ཅིག་བསྟན་བཅོས་
ཚད་ཅེས་ཟེར། །ཞེས་སོགས་ཤོ་ལོ་ཀ་གཅིག་གསུངས། ( ༢༨ན)ཆོས་ཕུང་གི་
ཚད་ལ་འདོད་ཚུལ་ཡོད་དེ། སྡེ་པ་ཁ་ཅིག་གིས། ཤཱ་རིའི་བུས་བསྡུས་པའི་
བསྟན་བཅོས་ཆོས་ཀྱི་ཕུང་པོ་ཞེས་པ་ཆོས་ཀྱི་ཕུང་པོ་གཅིག་གི་ཚད་དུ་འཇོག
དེ་ལ་ཤོ་ལོ་ཀ་དྲུག་སྟོང་ཡོད་ཅེས་ཟེར། ཁ་ཅིག་གིས་ཕུང་ཁམས་སྐྱེ་མཆེད་
ཀྱིས་བསྡུས་པའི་གཏམ་རྒྱུད་ཆ་ཚང་བ་གཅིག་སྟོན་པའི་གསུང་རབ་ལ་ཆོས་
ཕུང་གཅིག་གི་ཚད་དུ་འཇོག །སྡེ་པ་ཁ་ཅིག་གིས། ཆོས་ཕུང་བརྒྱད་ཁྲི་བཞི་
སྟོང་དུ་འདོད་པའང་ཡོད་པའི་ཕྱིར།
རང་ལུགས་ནི། ཆོས་ཕུང་གི་ཚད་ཡོད་དེ། འདོད་ཆགས་དང༌། ཞེ་སྡང་
དང་། གཏི་མུག་དང་། ང་རྒྱལ་སོགས་བརྒྱད་ཁྲི་ཡོད་པ་དེ་དག་ལ་སྤྱོད་པ་
རྣམས་ཀྱི་གཉེན་པོར་ནི་ཉོན་མོངས་པའི་གྲངས་དང་མཐུན་པར་ཆོས་ཀྱི་ཕུང་
པོ་བརྒྱད་ཁྲི་གསུངས་ཤིང་། སྤང་བྱ་ཉོན་མོངས་པ་གཅིག་གི་གཉེན་པོ་རྫོགས་
པར་སྟོན་པའི་གསུང་རབ་གཅིག་ལ་ཆོས་ཕུང་གཅིག་གི་ཚད་དུ་འཇོག་པ་
ནས་ཉོན་མོངས་པ་བརྒྱད་ཁྲིའི་གཉེན་པོ་རྫོགས་པར་སྟོན་པའི་གསུང་རབ་ལ་
ཆོས་ཕུང་བརྒྱད་ཁྲིར་འཇོག་པའི་ཕྱིར། གཉིས་པ་དེ་གཞན་ལ་སྦྱར་བ་ནི། ཁ་
ཅིག་གིས། ཕུང་པོ་ལྔ་དང་ཁམས་བཅོ་བརྒྱད། སྐྱེ་མཆེད་བཅུ་གཉིས་སུ་གྲངས་

མ་ངེས་པར་ཐལ། རྣམ་གྲོལ་གྱི་ཕུང་པོ་ལྔ། ཟད་པར་གྱི་སྐྱེ་མཆེད། ཟིལ་
གནོན་གྱི་སྐྱེ་མཆེད། སའི་ཁམས་སོགས་ཡོད་པའི་ཕྱིར་ཞེ་ན། དེའི་ལན་སྟོན་
པ་ལ། དེ་བཞིན་གཞན་ཡང་ཅི་རིགས་པར་ཞེས་སོགས་གསུངས། འདིའི་
སྐབས་སུ་སྤྱིའི་དོན་དང་། ཡན་ལག་གི་དོན་ནོ། །དང་པོ་ནི། ཕུང་པོ་ལྔར་ཚུལ་
ཁྲིམས་ཀྱི་ཕུང་པོ། ཏིང་ངེ་འཛིན། ཤེས་རབ། རྣམ་པར་གྲོལ་བ། རྣམ་པར་
གྲོལ་བའི་ཡེ་ཤེས་གཟིགས་པའི་ཕུང་པོ་རྣམས་འདུས་ཏེ། ཚུལ་ཁྲིམས་ཀྱི་པུང་
པོ་གཟུགས་ཀྱིས་བསྡུས། ཏིང་ངེ་འཛིན་གྱི་ཕུང་པོ་སོགས་བཞི་པོ་དེ་འདུ་བྱེད་
ཀྱི་ཕུང་པོས་བསྡུས་པའི་ཕྱིར། སྡིག་པ་བཤགས་པ། རྗེས་སུ་ཡི་རང་བ། གསོལ་
བ་གདབ་པའི་ཕུང་པོ་གསུམ། འདུ་བྱེད་ཀྱི་ཕུང་པོས་བསྡུས་ཏེ། འགྱོད་པ
དང་། དད་པ་དང་འདུན་པའི་རང་བཞིན་ཡིན་པའི་ཕྱིར། ཟིལ་གྱིས་གནོན་
པའི་སྐྱེ་མཆེད་བརྒྱད་དང་། ཟད་པར་གྱི་སྐྱེ་མཆེད་(༢༨བ) བཅུ་གསུངས་པའི་
ཟད་པར་དང་པོ་བརྒྱད་ཆོས་ཀྱི་སྐྱེ་མཆེད་ཀྱིས་བསྡུས་ཏེ། དེ་བརྒྱད་མ་ཆགས་
པའི་རང་བཞིན་ཡིན་པའི་ཕྱིར་ཏེ། ཟད་པར་བཅུའོ་བརྒྱད་མ་ཆགས། །ཞེས་
གསུངས་པའི་ཕྱིར། འཁོར་དང་བཅས་ན་ཕུང་པོ་ལྔའི་རང་བཞིན་ཡིན་པས་
ཡིད་དང་ཆོས་ཀྱི་བསྡུས་པ་ཡིན་པའི་ཕྱིར། ཟད་པར་ནམ་མཁའ་དང་། རྣམ་
ཤེས་གཉིས་དང༌། གཟུགས་མེད་པའི་སྐྱེ་མཆེད་བཞི་དང༌། འདུ་ཤེས་མེད་
པ་དང་། འདུ་ཤེས་མེད་མིན་གྱི་སྐྱེ་མཆེད་གཉིས་གསུངས་པའི་འདུ་ཤེས་
མེད་པ་ནི་དྲི་རོ་ལས་གཞན་པའི་སྐྱེ་མཆེད་བཅུས་བསྡུས། གཞན་རྣམས་ཡིད་
དང་ཆོས་ཀྱི་སྐྱེ་མཆེད་ཀྱིས་བསྡུས། ཟིལ་གནོན་གྱི་སྐྱེ་མཆེད་བརྒྱད་ཀྱང་ཡིད་
དང་ཆོས་ཀྱི་སྐྱེ་མཆེད་ཀྱིས་བསྡུས་སོ། །བསྡུས་ཚུལ་གཞན་ཡང་ཤེས་པར་
བྱའོ། །གཉིས་པ་ཡན་ལག་གི་དོན་ནི། ཆོས་ཀྱི་ཕུང་པོ་ཕུང་པོ་ལྔས་བསྡུས་པ་
དེ་བཞིན་དུ་ཕུང་པོ་ལྔ་ལ་སོགས་པའི་མིང་ཅན་གཞན་ཡང་ཕུང་ཁམས་སྐྱེ་
མཆེད་གསུམ་པོ་འདིར་བསྡུ་བར་བྱ་སྟེ། ཕུང་པོ་དང་སྐྱེ་མཆེད་ཁམས་རྣམས་

ནི་རང་རང་གི་མཚན་ཉིད་ལ་ལེགས་པར་དཔྱད་དེ་ཆོས་ཕུང་ལ་ཇི་སྐད་
བཤད་པ་བཞིན་ཕུང་ཁམས་སྐྱེ་མཆེད་གསུམ་ཅི་རིགས་པར་བསྡུ་བར་བྱ་བ་
ཡིན་པའི་ཕྱིར། ཁོ་ན་རེ། ནམ་མཁའི་ཁམས་དང་རྣམ་ཤེས་ཀྱི་ཁམས་ཇི་ལྟ་བུ་
ཞེ་ན། འདི་ལ་གཉིས་ལས། དང་པོ་ནི། ནམ་མཁའི་ཁམས་སྟོན་པ་ལ། བུ་ག་
ནམ་མཁའི་ཁམས་ཞེས་སོགས་རྐང་པ་གཉིས་བྱུང༌། བྱེ་བྲག་སྨྲ་བ་ན་རེ། སྣོད་
དང་དཀར་ཁུང་ལ་སོགས་པའི་བུ་ག་ལ་ནམ་མཁའི་ཁམས་ཞེས་བྱ་བ་ཡིན་ལ།
དེ་ཉིན་མོ་སྣང་བ་དང་། མཚན་མོ་མུན་པའི་རང་བཞིན་དག་ཡིན་ཅིང་། དེ་
ནི་ཐོགས་པ་དང་བཅས་ཤིང་རྩིག་པ་ལ་སོགས་པའི་ཉེ་འཁོར་ན་ཡོད་པས་
ཐོགས་བཅས་ཉེ་འཁོར་བར་འདོད་དེ། འདི་གཟུགས་ཅན་གྱི་ཁམས་ཀྱིས་
བསྡུས་པར་འདོད་པའི་ཕྱིར། ལོ་ཞེས་པ་མདོ་སྡེ་པ་ལ་མ་རངས་པའི་ཚིག་ཡིན་
ཏེ། ནམ་མཁའ་འདུས་མ་བྱས་ཡིན་པས། དེ་ལ་མི་ཐོགས་ཤིང་ཉེ་འཁོར་ན་
ས་ཐོགས་མེད་ཉེ་འཁོར་བ་ཡིན་པའི་ཕྱིར།(༢༩ན)ཞེས་ཟེར།
གཉིས་པ་རྣམ་ཤེས་ཀྱི་ཁམས་འཆད་པ་ལ། ཟག་དང་བཅས་པའི་རྣམ་
ཤེས་ནི། །རྣམ་ཤེས་ཁམས་ཡིན་སྐྱེ་བའི་རྟེན། །ཞེས་གསུངས། དོན་ནི་ཟག་པ་
དང་བཅས་པའི་རྣམ་ཤེས་དེ་ནི་ཆོས་ཅན། འདིར་བསྟན་རྣམ་ཤེས་ཀྱི་ཁམས་
ཡིན་ཏེ། ཁྱོད་སྲིད་པར་སྐྱེ་བའི་རྟེན་དུ་གྱུར་པའི་རྣམ་ཤེས་ཡིན་པའི་ཕྱིར།
རྣམ་པར་ཤེས་པ་ཡིན་ན། །རྣམ་ཤེས་ཀྱི་ཁམས་ཡིན་པས་ཁྱབ་ཀྱང་། འདིར་
བསྟན་རྣམ་ཤེས་ཀྱི་ཁམས་ཡིན་པས་མ་ཁྱབ་སྟེ། ཟག་མེད་ཀྱི་ཁམས་ཀྱིས་སྲིད་
པ་གཅོད་པར་བྱེད་པའི་ཕྱིར། འདིར་སྨྲས་པ། ཆོས་མངོན་པདྨོའི་ཚལ་ཆེན་སྒོ་
འབྱེད་པའི། །ལེགས་བཤད་ཉི་མའི་དཀྱིལ་འཁོར་འདི་ཤར་ཚེ། །མི་ཤེས་རབ་
རིབ་མཐའ་དག་གསལ་བྱས་ཏེ། །གསུང་རབ་མཛེས་མའི་ལང་ཚོ་འདི་མཐོང་
ནས། །རྣམ་གཡེངས་སྤངས་པའི་བློ་གསལ་གདུལ་བྱ་ལ། །ཚུལ་བཞིན་འདོམས་
པ་དེ་ལ་བློ་བ་དགའ། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །

མེད་པས་བཅོ་ལྔ་མེད་པའི་ཕྱིར།
གཉིས་པ་གྲོགས་ལ་ལྟོས་པའི་རབ་དབྱེ་ལ་བདུན། ཟག་བཅས་ཟག་མེད་
ཀྱི་ཁྱད་པར། རྟོག་བཅས་དཔྱོད་བཅས་ཀྱི་ཁྱད་པར། དམིགས་བཅས་
དམིགས་མེད་ཀྱི་ཁྱད་པར། ཟིན་མ་ཟིན་གྱི་ཁྱད་པར། འབྱུང་བ་འབྱུང་འགྱུར་
གྱི་ཁྱད་པར། བསགས་མ་བསགས་ཀྱི་ཁྱད་པར། གཅོད་བྱེད་དང་གཅད་བྱའི་
ཁྱད་པར་རོ། །དང་པོ་ནི། དེ་གསུམ་ཟག་བཅས་ཟག་པ་མེད། །ཅེས་སོགས་
རྐང་པ་གཉིས་ཀྱིས་འཆད། ཁམས་མཐའ་མ་གསུམ་པོ་ནི་ཟག་པ་དང་བཅས་
པ་དང་ཟག་པ་མེད་པ་གཉིས་ཀ་ཡོད་དེ། ཡིད་ཁམས་དང་ཆོས་ཁམས་དང་
ཡིད་ཀྱི་རྣམ་ཤེས་ཀྱི་ཁམས་གསུམ་པོ་བདེན་པ་དང་པོ་གཉིས་སུ་གཏོགས་པ་
རྣམས་ཟག་བཅས། ལམ་བདེན་དང་འདུས་མ་བྱས་ཀྱིས་བསྡུས་པ་རྣམས་ཟག་
མེད་ཡིན་པའི་ཕྱིར། དེ་གསུམ་གྱི་ལྷག་མ་ཁམས་བཅོ་ལྔ་པོ་རྣམས་ནི་ཟག་
བཅས་ཡིན་ཏེ། དེ་རྣམས་སྒོམ་སྤང་ཡིན་པའི་ཕྱིར། གཉིས་པ་ནི། རྟོག་དང་
དཔྱོད་དང་བཅས་པ་ནི། །ཞེས་སོགས་ཀྱིས་བཤད། རྣམ་པར་ཤེས་པའི་ཁམས་
ལྔ་ནི་གྲོགས་མཚུངས་ལྡན་རྟོག་པ་དང་དཔྱོད་པ་གཉིས་ཀ་དང་བཅས་ཏེ། ཁ་
ཕྱིར་ལྟས་ཀྱི་ཤེས་པ་རྩིང་ཞིབ་གཉིས་ཀ་དང་མཚུངས་པར་ལྡན་པའི་ཕྱིར།
ཁམས་ཐ་མ་ཡིད་དང་ཆོས་དང་ཡིད་ཀྱི་རྣམ་པར་ཤེས་པའི་ཁམས་གསུམ་ལ་
ནི་རྟོག་པ་དང་བཅས་ཤིང་དཔྱོད་པ་དང་བཅས་པ་དང༌། རྟོག་མེད་དཔྱོད་
བཅས་དང་། རྟོག་དཔྱོད་གཉིས་ཀ་མེད་པ་རྣམ་པ་གསུམ་ཡོད། འདོད་པ་
དང་( ༣་༠བ) བསམ་གཏན་དང་པོའི་དངོས་གཞི་སྙོམས་འཇུག་ཙམ་པོ་བའི་
ཡིད་དང་། ཡིད་ཀྱི་རྣམ་པར་ཤེས་པའི་ཁམས་དང༌། རྟོག་དཔྱོད་ལས་གཞན་
པའི་ཆོས་ཁམས་མཚུངས་ལྡན་རྣམས་ནི་གྲོགས་རྟོག་དཔྱོད་ངེས་པར་ཡོད་
པས། རྟོག་བཅས་དཔྱོད་བཅས་དང་། འདོད་པ་དང་བསམ་གཏན་དང་པོའི་
དངོས་གཞི་ཙམ་པོ་བའི་རྟོག་པ་དང་། བསམ་གཏན་དང་པོའི་དངོས་གཞི་

སྙོམས་འཇུག་ཁྱད་པར་ཅན་གྱི་ཡིད་དང་། ཆོས་དང་ཡིད་ཀྱི་རྣམ་པར་ཤེས་
པའི་ཁམས་གསུམ་པོ་དེ་དག་ནི་རྟོག་མེད་དཔྱོད་བཅས་ཡིན། བསམ་གཏན་
དང་པོའི་དངོས་གཞི་སྙོམས་འཇུག་ཁྱད་པར་ཅན་གྱི་དཔྱོད་པ་དང༌། བསམ་
་གཉིས་པ་ཡན་ཆད་ཀྱི་ཡིད་ལ་སོགས་པ་དང་། ཆོས་ཁམས་མཚུངས་
ལྡན་མ་ཡིན་པ་རྣམས་རྟོག་དཔྱོད་གཉིས་ཀ་མེད་པ་ཡིན་པའི་ཕྱིར། གཉིས་པ་
གྲུབ་སྟེ། བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོའི་རྟོག་པ་
ལ་རྟོག་པ་གཉིས་པ་མེད་ཅིང་གྲོགས་སུ་དཔྱོད་པ་ངེས་པར་ལྡན། ཁྱད་པར་
ཅན་རྟོག་པ་སྤངས་ཤིང་དཔྱོད་པ་ངེས་པར་ཡོད་པས་རྟོག་མེད་དཔྱོད་བཅས་
ཡིན་པའི་ཕྱིར། གསུམ་པ་གྲུབ་སྟེ། བསམ་གཏན་དང་པོའི་དངོས་གཞི་ཁྱད་
པར་ཅན་གྱི་དཔྱོད་པ་ལ་དཔྱོད་པ་གཉིས་པ་མེད་ཅིང་། བསམ་གཏན་གཉིས་
པ་ཡན་ཆད་རྟོག་དཔྱོད་གཉིས་ཀ་སྤངས་པའི་ཕྱིར། ཁམས་ལྷག་མ་གཟུགས་
ཅན་གྱི་ཁམས་བཅུ་པོ་རྣམས་རྟོག་དཔྱོད་གཉིས་ཀ་སྤངས་པ་ཡིན་ཏེ། དེ་
རྣམས་རྟོག་དཔྱོད་གཉིས་དང་མཚུངས་ལྡན་མ་ཡིན་པའི་ཕྱིར།
དེ་ལ་ཁོ་ན་རེ། རྣམ་པར་ཤེས་པའི་ཁམས་ལྔ་པོ་ཐམས་ཅད་རྟོག་པ་ཡིན་
ན། མདོ་ལས། དགེ་སློང་དག་མིག་གི་རྣམ་པར་ཤེས་པས་སྔོན་པོ་ཤེས་ཀྱི་སྔོན་
པོའོ་སྙམ་དུ་ནི་མི་འཛིན་ནོ། །ཞེས་དབང་ཤེས་རྟོག་བྲལ་དུ་བཤད་པ་དང་
འགལ་ལོ། །ཞེ་ན་མི་འགལ་ཏེ། རྟོག་པ་ལ་ངོ་བོ་ཉིད་ཀྱི་རྟོག་པ་དང་། ངེས་
པར་རྟོག་པ་དང་རྗེས་སུ་དྲན་པའི་རྟོག་པ་གསུམ་ཡོད་པ་ལས་སྒོ་ལྔའི་རྣམ་
ཤེས་ནི་ངེས་པར་རྟོག་པ་དང་རྗེས་དྲན་གྱི་རྟོག་པས་རྣམ་པར་མི་རྟོག་པ་ལ་
དགོངས་ཀྱི། ངོ་བོ་ཉིད་ཀྱི་རྟོག་པ་དང་བྲལ་བར་བཤད་པ་མ་ཡིན་པའི་ཕྱིར།
ངེས་པར་རྟོག་པ་དང་། (༣ ༡ན) རྗེས་དྲན་གྱི་རྟོག་པ་གཉིས་ཡོད་དེ། ཡིད་ཀྱི་
རྣམ་ཤེས་དང་མཚུངས་ལྡན་གྱི་ཤེས་རབ་གཡེང་བ་དེ་ངེས་རྟོག་དང་། ཡིད་ཀྱི་
རྣམ་ཤེས་དང་མཚུངས་ལྡན་གྱི་དྲན་པ་ཉེར་བཞག་ཐམས་ཅད་རྗེས་དྲན་གྱི་

རྟོག་པ་ཡིན་པའི་ཕྱིར། ཡིད་ཀྱི་ཤེས་རབ་གཡེང་བ་ནི་དེ་དང་མཚུངས་པར་
ལྡན་པའི་ཐོས་བསམ་སྐྱེས་ཐོབ་རྣམས་སོ། །
གསུམ་པ་ནི། དམིགས་བཅས་སེམས་ཀྱི་ཁམས་བདུན་ནོ། །ཆོས་ཀྱི་ཕྱེད་
ཀྱང་ཞེས་པས་འཆད། །རང་ཡུལ་འཛིན་པའི་དམིགས་པ་དང་བཅས་པའི་
ཁམས་ཕྱེད་དང་བརྒྱད་ཡོད་དེ། སེམས་ཀྱི་ཁམས་བདུན་དང་ཆོས་ཁམས་ཀྱི་
ཕྱེད་སེམས་བྱུང་རྣམས་སུ་ཡོད་པའི་ཕྱིར། དམིགས་མེད་ཀྱི་ཁམས་ཡོད་དེ།
གཟུགས་ཅན་ཀྱི་ཁམས་བཅུ་དང་ཆོས་ཁམས་ཀྱི་ཕྱེད་མཚུངས་ལྡན་མ་ཡིན་
པའི་འདུ་བྱེད་དང་ཕྱེད་དང་བཅུ་གཅིག་དེ་ཡིན་པའི་ཕྱིར།
བཞི་པ་ནི། མ་ཟིན་དགུ །བརྒྱད་པོ་དེ་དག་རྣམས་དང་སྒྲ། །ཞེས་པས་
བཤད། ཁམས་བཅོ་བརྒྱད་པོ་དེ་དག་ལས་སེམས་ཀྱི་མ་ཟིན་པ་ནི་དགུ་ཡོད་དེ།
སེམས་ཁམས་བདུན་ཆོས་ཁམས་ཀྱི་ཕྱོགས་གཅིག་སེམས་བྱུང་དམིགས་བཅས་
སུ་བཤད་པ་བརྒྱད་པོ་དེ་དག་རྣམས་དང༌། སྒྲའི་ཁམས་རྣམས་སུ་ཡོད་པའི་
ཕྱིར། དེ་རྣམས་མ་ཟིན་པ་ཡིན་ཏེ། དེ་དག་དབང་པོའི་ཚོགས་པ་ན་མེད་པས་
དབང་པོ་རྟེན་བཅས་ལ་ཕན་གནོད་བྱས་པས་རྒྱུ་འབྲས་བདེ་སྡུག་སྐྱེ་བའི་
རྟེན་མི་བྱེད་པའི་ཕྱིར། མ་ཟིན་པའི་དགུ་པོ་དེ་ལས་གཞན་མིག་སོགས་ལྔ་
གཟུགས་དྲི་རོ་རེག་བྱ་བཞི་དང་དགུ་པོ་རྣམས་ལ་ནི་ཟིན་མ་ཟིན་རྣམ་པ་
གཉིས་ཀ་ཡོད་དེ། དབང་པོ་ལྔ་ད་ལྟར་བ་དང་གཟུགས་སོགས་བཞི་ད་ལྟར་བ་
རྣམས་ཟིན་པ་དང་། དེ་རྣམས་འདས་མ་འོངས་ན་ཡོད་པ་རྣམས་རྒྱུད་ཀྱི་
བསྡུས་པ་ད་ལྟར་བ་ཡིན་ཀྱང་། དབང་པོ་ཐ་དད་པ་རྩ་བ་མ་གཏོགས་པའི་སྐྲ་
སྤུ་སེན་མོ་གཤང་གཅི་སོགས་དང༌། རྒྱུད་ཀྱི་མ་བསྡུས་པའི་གཟུགས་སོགས་
དུས་གསུམ་པ་རྣམས་མ་ཟིན་པ་ཡིན་པའི་ཕྱིར། དབང་པོ་རྟེན་བཅས་ལ་ཕན་
གནོད་བྱས་པས་ཚོར་བ་བདེ་སྡུག་བསྐྱེད་( ༣ ༡བ) པ་ཟིན་པ་དང་། དེ་མ་སྐྱེད་
པ་ནི་མ་ཟིན་པ་ཡིན་ཏེ། རང་འགྲེལ་ལས། ཟིན་པའི་དོན་ཅི་ཞེ་ན། ཕན་པ་

དང་གནོད་པ་དག་གིས་ཕན་ཚུན་མཐུན་པར་བྱེད་པའི་ཕྱིར། སེམས་ལས་
བྱུང་བ་དག་གིས་རྟེན་གྱི་དངོས་པོའི་ཉེ་བར་བཟུང་བ་སྟེ། ཞེས་གསུངས་པའི་
ཕྱིར།
ལྔ་པ་ནི། · རེག་བྱ་རྣམ་པ་གཉིས་ཡིན་ཏེ། །ཞེས་སོགས་རྐང་པ་གསུམ་གྱིས་
འཆད། རེག་བྱའི་ཁམས་ལ་ནི། འབྱུང་བ་དང་འབྱུང་འགྱུར་རྣམ་པ་གཉིས་ཀ་
ཡོད་པ་ཡིན་ཏེ། ས་ལ་སོགས་པ་བཞི་འབྱུང་བ་དང་། འཇམ་རྩུབ་སོགས་
བདུན་འབྱུང་འགྱུར་ཡིན་པའི་ཕྱིར། ཁམས་བཅོ་བརྒྱད་པོ་དེ་དག་ལ་འབྱུང་
འགྱུར་ཁོ་ན་ཡིན་པ་ཡོད་དེ། རེག་བྱའི་ཁམས་ཀྱི་ལྷག་མ་གཟུགས་ཅན་གྱི་
ཁམས་དགུ་འབྱུང་འགྱུར་ཁོ་ན་དང༌། ཆོས་ཁམས་ཀྱི་ཕྱོགས་གཅིག་རིག་བྱེད་
མ་ཡིན་པ་དེ་འབྱུང་འགྱུར་ཡིན་པའི་ཕྱིར། ཁམས་བཅོ་བརྒྱད་ལས་འབྱུང་བ་
དང་འབྱུང་འགྱུར་གཉིས་ཀ་མ་ཡིན་པ་ཡོད་དེ། རིག་བྱེད་མ་ཡིན་པ་ལས་
གཞན་པའི་ཆོས་ཁམས་དང་སེམས་ཁམས་བདུན་ནི་འབྱུང་བ་དང་འབྱུང་
འགྱུར་གཉིས་ཀ་མ་ཡིན་པའི་ཕྱིར།
དྲུག་པ་ནི། གཟུགས་ཅན་བཅུ་ནི་བསགས་པའོ། །ཞེས་པས་འཆད།
ཁམས་བཅོ་བརྒྱད་པོ་དེ་དག་ལས། བསགས་མ་བསགས་ཀྱི་ཁྱད་པར་ཡོད་དེ།
གཟུགས་ཅན་གྱི་ཁམས་བཅུ་རྡུལ་ཕྲ་རབ་བསགས་པ་དང་། ཆོས་ཁམས་དང་
སེམས་ཁམས་བདུན་དང་། བརྒྱད་ནི་མ་བསགས་པ་ཡིན་པའི་ཕྱིར། བདུན་པ་
ནི། གཅོད་བྱེད་གཅད་པར་བྱ་བ་ཉིད། །ཅེས་སོགས་ཀྱིས་བཤད། ཁམས་བཅོ་
བརྒྱད་པོ་དེ་དག་ལ་གཅོད་བྱེད་དང་གཅད་བྱའི་ཁྱད་པར་ཡོད་དེ། གཅོད་
བྱེད་སྟ་རེ་ལྟ་བུ་དང་། གཅད་བྱ་ཤིང་ལ་སོགས་པ་དེ་དག་ཉིད་ནི་ཕྱི་རོལ་གྱི་
ཁམས་གཟུགས་དྲི་རོ་རེག་བྱ་བཞི་པོ་རྣམས་ལ་བཞག་པ་ཡིན་པའི་ཕྱིར་དང་།
ཁམས་ལྷག་མ་བཅུ་བཞི་ལ་གཅོད་བྱེད་དང་གཅད་པར་བྱ་བ་བཞག་ཏུ་མེད་
པའི་ཕྱིར། དང་པོ་གྲུབ་སྟེ། བསགས་པའི་རྒྱུན་འབྲེལ་བར་གནས་པའི་ཕྱིར།

གཉིས་པ་གྲུབ་སྟེ། དབང་པོ་ལྔ་ནི་འོད་ལྟར་དྭངས་ཤིང་། ཐོགས་མེད་བརྒྱད་
ནི་བསགས་པར་མི་གནས་( ༣༢ན) པའི་ཕྱིར། ཁམས་བཅོ་བརྒྱད་པོ་དེ་དག་
ལས་བསྲེག་བྱ་དང་འཇལ་བྱའི་ཁྱད་པར་ཡོད་དེ། གཅོད་བྱེད་དང་གཅད་
བྱའི་ཁམས་གཟུགས་དྲི་རོ་རེག་བྱ་བཞི་ལ་བཞག་པ་བཞིན་དུ། སྲེག་བྱ་བུད་
ཤིང་ལྟ་བུ་དང༌། འཇལ་བྱེད་སྲང་ལྟ་བུ་ཡང་ཕྱི་རོལ་གྱི་ཁམས་བཞི་ལ་འཇོག་
བའི་ཕྱིར། སྲེག་བྱེད་དང་གཞལ་བྱ་ལ་མི་མཐུན་པར་སྨྲ་བའི་ཚུལ་གཉིས་ཡོད་
དེ།
ཁ་ཅིག་གིས། སྔར་བཤད་པ་བཞི་པོ་སྲེག་བྱེད་དང་གཞལ་བྱར་སྨྲ་ལ། ཁ་
ཅིག་གིས། མེ་ཁོ་ན་སྲེག་བྱེད་དང༌། ལྕི་བ་ཁོ་ན་གཞལ་བྱར་སྨྲ་བའི་ཕྱིར།
གསུམ་པ། རྒྱུ་འབྲས་ལ་ལྟོས་པའི་རབ་དབྱེ་ལ། བྱུང་བ་གསུམ་གྱི་ཁྱད་པར།
རྟག་རྫས་ཡིན་མིན་གྱི་ཁྱད་པར། ཐོབ་པའི་ཁྱད་པར་དང་གསུམ། དང་པོ་ནི།
རྣམ་པར་སྨིན་ལས་བྱུང་བ་དང༌། །ཞེས་སོགས་རྐང་པ་ལྔས་བཤད། མིག་
སོགས་ནང་གི་ཁམས་ལྔ་པོ་རྣམ་སྨིན་ལས་བྱུང་བ་དང༌། རྒྱས་པ་ལས་བྱུང་བ་
གཉིས་ཀ་ཡིན་དེ། ། རྣམ་སྨིན་གྱི་རྒྱུ་ལས་བྱུང་བས་རྣམ་སྨིན་ལས་བྱུང་བ་ཞེས་
བཤད་པའི་ཕྱིར་དང་། རྒྱས་པའི་རྒྱུ་ལས་བྱུང་བས་རྒྱས་པ་ལས་བྱུང་བ་ཞེས་
བཤད་པའི་ཕྱིར། མིག་སོགས་དབང་པོ་ལྔ་ལ་དགེ་མི་དགེའི་རྣམ་སྨིན་ལས་
བྱུང་བ་གཉིས་གཉིས་ཡོད་དེ། ངན་སོང་ན་ཡོད་པ་རྣམས་མི་དགེ་བའི་རྣམ་
སྨིན་ལས་བྱུང་བ་དང་། མཐོ་རིས་ན་ཡོད་པ་རྣམས་དགེ་བའི་རྣམ་སྨིན་ལས་
བྱུང་བའི་ཕྱིར། རྒྱས་པའི་རྒྱུ་ཡོད་དེ། ཟས་དང་སྐུ་མཉེ་ལ་སོགས་པའི་ལེགས་
པར་བྱ་བ་དང་། གཉིད་དང་། ཏིང་ངེ་འཛིན་རྣམས་སུ་ཡོད་པའི་ཕྱིར། བཞི་
པོ་དེ་དག་ལས་བྱུང་བའི་ཕྱིར། རྒྱས་པ་ལས་བྱུང་ཞེས་བྱའོ། །
ཁ་ཅིག་གིས། མིག་སོགས་དབང་པོ་ལྔ་པོ་དེ་དག་རྒྱུ་མཐུན་ལས་བྱུང་བ་
ཡོད་དམ་མེད། ཡོད་ན་དེ་དག་བྱུང་བ་གཉིས་ཁོ་ན་ཡིན་པའི་མི་འཐད། མེད་

ལ་རྣམ་སྨིན་ལས་བྱུང་བ་དང༌། རྒྱུ་མཐུན་ལས་བྱུང་བ་དང་། རྒྱས་པ་ལས་
བྱུང་བ་སྟེ་བྱུང་བ་རྣམ་པ་གསུམ་ཀ་ཡོད་དེ། རྒྱས་བྱུང་གི་ཚོགས་པ་ན་ཡོད་པ་
རྣམས་རྒྱས་བྱུང་དང་། རྣམ་སྨིན་སྐྱེས་ཀྱི་ཚོགས་པ་ན་ཡོད་པ་རྣམས་རྣམ་སྨིན་
སྐྱེས་དང་། རྒྱུད་ཀྱི་མ་བསྡུས་པ་རྣམས་རྒྱུ་མཐུན་ལས་བྱུང་བ་ཡིན་པའི་ཕྱིར།
གཉིས་པ་ནི། རྫས་དང་ལྡན་ཅིག་ཐ་མ་གསུམ། །སྐད་ཅིག་མ་སྟེ། (༣༣ན)ཞེས་
པས་བཤད། ཆོས་ཁམས་ཀྱི་ཕྱོགས་གཅིག་འདུས་མ་བྱས་ཀྱིས་བསྡུས་པ་གཅིག་
པུ་ནི་ཆོས་ཅན། རྟག་ཅིང་བརྟན་པའི་རྫས་དང་ལྡན་པའི་ཁམས་ཡིན་ཏེ།
ཁམས་བཅོ་བརྒྱད་ཀྱི་ནང་ནས་ཁྱོད་འདུས་མ་བྱས་ཀྱིས་བསྡུས། ཁྱོད་ལས་
གཞན་པ་ཕྱེད་དང་བཅོ་བརྒྱད་འདུས་བྱས་ཡིན་པའི་ཕྱིར། ཁམས་ཐ་མ་ཡིད་
དང་། ཆོས་དང་ཡིད་ཀྱི་རྣམ་པར་ཤེས་པའི་ཁམས་གསུམ་སྡུག་བསྔལ་ལ་ཆོས་
ཤེས་པའི་བཟོད་པ་ཟག་མེད་ཀྱི་ཤེས་རབ་སྐད་ཅིག་མ་དང་པོ་དང་ལྡན་པའི་
ཚོགས་པ་གཅིག་པ་རྣམས་ནི་རྒྱུ་མཐུན་ལས་མ་བྱུང་སྟེ། དེའི་སྔོན་དུ་ཟག་མེད་
མེད་པས་སྐལ་མཉམ་གྱི་རྒྱུ་མེད་ཅིང༌། ཉོན་མོངས་ཅན་མ་ཡིན་པས་ཀུན་
འགྲོའི་རྒྱུ་མེད་པས་རྒྱུ་མཐུན་ལས་བྱུང་བ་མི་སྲིད་པའི་ཕྱིར། གོང་དུ། རྒྱུ་
མཐུན་ལས་བྱུང་སྣམ་སྨིན་སྐྱེས། །ཐོགས་པ་མེད་བརྒྱད། ཅེས་སེམས་ཁམས་
བདུན་ཆོས་ཁམས་ཏེ། ཐོགས་མེད་ཀྱི་ཁམས་བརྒྱད་པོ་གང་རུང་ཡིན་ན། རྒྱུ་
མཐུན་ལས་བྱུང་བ་དང་། རྣམ་སྨིན་ལས་བྱུང་བ་གཉིས་ཀ་ཡིན་པས་ཁྱབ་པར་
བཤད་པ་མི་འཐད་པར་ཐལ། ཁམས་ཐ་མ་ཡིད་དང་ཆོས་དང་ཡིད་ཀྱི་རྣམ
པར་ཤེས་པའི་ཁམས་གསུམ་གྱི་ནང་ཚན་དུ་གྱུར་པའི་སྡུག་བསྔལ་ལ་ཆོས་
ཤེས་པའི་བཟོད་པའི་སྐད་ཅིག་མ་དང་པོ་རྣམས་རྒྱུ་མཐུན་ལས་མ་བྱུང་བའི་
ཕྱིར། ཟེར་ན་སྐྱོན་མེད་དེ། གཞུང་དེས་ཁམས་ཐོགས་མེད་བརྒྱད་པོ་དེ་ལ་རྒྱུ་
མཐུན་ལས་བྱུང་བ་ཡོད་པར་བསྟན་པ་ཡིན་གྱི། དེ་འདྲའི་ཁྱབ་པ་མ་བསྟན་
པའི་ཕྱིར།

གསུམ་པ་ཐོབ་པའི་ཁྱད་པར་ནི། མིག་དང་ནི་ཞེས་སོགས་རྐང་པ་ཕྱེད་
དང་གསུམ་གྱིས་བཤད། མིག་དང་མིག་གི་རྣམ་པར་ཤེས་པའི་ཁམས་དག་སོ་
སོར་ཐོབ་པ་ཡོད་དེ། གཟུགས་མེད་ཁམས་ནས་ཤི་འཕོས་ནས་བསམ་གཏན་
གཉིས་པ་ཡན་ཆད་དུ་སྐྱེས་པའི་ཚེ། མིག་ཐོབ་ལ་མིག་གི་རྣམ་པར་ཤེས་པ་མ་
ཐོབ་པའི་ཕྱིར་ཏེ། དེ་ཡན་ཆད་ན་རང་སས་བསྡུས་པའི་མིག་གི་རྣམ་པར་ཤེས་
པ་མེད། རང་སས་བསྡུས་པའི་མིག་ཡོད་པའི་ཕྱིར། མིག་( ༣༣་) དང་མིག་གི་
རྣམ་པར་ཤེས་པའི་ཁམས་ལྷན་ཅིག་ཏུ་ཐོབ་པའང་ཡོད་དེ། གཟུགས་མེད་
ནས་ཤི་འཕོས་ནས་བསམ་གཏན་དང་པོ་དང་འདོད་པའི་བར་སྲིད་དུ་སྐྱེས་
པའི་ཚེ། དེ་གཉིས་ཅིག་ཅར་དུ་ཐོབ་པའི་ཕྱིར། མིག་དང་མིག་གི་རྣམ་པར་
ཤེས་པ་ཅིག་ཅར་དུ་ཡང་མི་ཐོབ་ཅིང་སོ་སོར་མི་ཐོབ་པ་ཡང་ཡོད་དེ། ཁམས་
འོག་མ་གཉིས་ནས་ཤི་འཕོས་ནས་གཟུགས་མེད་དུ་སྐྱེས་པ་དང་། གཟུགས་
མེད་ནས་ཤི་འཕོས་ཏེ་གཟུགས་མེད་དུ་སྐྱེས་པ་ན་དེ་གཉིས་ཅིག་ཅར་དུ་ཡང་
མི་ཐོབ་སོ་སོར་ཡང་མི་ཐོབ་པའི་ཕྱིར།
བཞི་པ་མིང་དོན་ལ་ལྟོས་པའི་རབ་དབྱེ་ལ་གཉིས། ཕྱི་ནང་གི་ཁྱད་པར་
དང་རྟེན་བཅས་དང་དེ་མཚུངས་ཀྱི་ཁྱད་པར་རོ། །དང་པོ་ནི། ནང་གི་བཅུ་
གཉིས་གཟུགས་ལ་སོགས། །མ་གཏོགས་ཞེས་པས་བཤད། ནང་གི་ཁམས་
ལ་བཅུ་གཉིས་ཡོད་དེ། གཟུགས་སོགས་ཡུལ་གྱི་ཁམས་དྲུག་མ་གཏོགས་པ་
ཁམས་གཞན་རྣམས་ནང་གི་ཁམས་ཡིན་པའི་ཕྱིར། ཕྱིའི་ཁམས་དྲུག་ཡོད་དེ།
གཟུགས་སོགས་ཡུལ་གྱི་ཁམས་དྲུག་པོ་དེ། ཕྱིའི་ཁམས་ཡིན་པའི་ཕྱིར། གཉིས་
པ་ནི། ཆོས་ཞེས་བྱ་བ་ཞེས་སོགས་རྐང་པ་ཕྱེད་དང་བཞིས་བཤད། ཆོས་
ཁམས་ཞེས་བྱ་བའི་ཁམས་ནི་རྟེན་དང་བཅས་པ་ཡིན་ཏེ། ཁམས་གང་ཞིག །
རང་གི་ལས་བྱེད་པའི་ཕྱིར། ཁམས་ལྷག་མ་བཅུ་བདུན་ལ་ནི་རྟེན་བཅས་དང་
དེ་དག་དང་མཚུངས་པ་དག་ཀྱང་ཡོད་དེ། ཁམས་གང་ཞིག །རང་གི་ལས་མི་
 

སོ་སོ་སྐྱེ་བོ་སོ་སྐྱེ་མ་ཡིན་པར་ཐལ། མ་གྲུབ་པ་དེའི་ཕྱིར། འདོད་ན་དེ་ཆོས་
ཅན། སོ་སོ་སྐྱེ་བོ་ཡིན་པར་ཐལ། ལམ་བདེན་མ་ཐོབ་པའི་གང་ཟག་ཡིན་པའི་
ཕྱིར། གཞན་ཡང་། དེ་ཆོས་ཅན། འདོད་པའི་འདོད་ཆགས་དང་བྲལ་བ་མ་
ཡིན་པར་ཐལ། འདོད་པའི་ཉོན་མོངས་ཅན་ཡིན་པའི་ཕྱིར། དེར་ཐལ། དེ་
ཉོན་མོངས་ཅན་ཡིན་པའི་ཕྱིར།
རང་ལུགས་ནི། འཇིག་རྟེན་པའི་ལམ་ལ་བརྟེན་ནས་འདོད་པ་ལ་འདོད་
ཆགས་དང་བྲལ་བའི་སོ་སོ་སྐྱེ་བོས་འདོད་པའི་འདོད་ཆགས་སྤངས་ཀྱང་སོ་
སོ་སྐྱེ་བོ་ཡིན་ཏེ། ཉོན་མོངས་པ་ཅན་གཟུགས་མིན་པའི། །གཉེན་པོ་སྐྱེས་པས་
རྣམ་ཉམས་འགྱུར། །ཞེས་དེ་སོ་སོ་སྐྱེ་བོར་བཤད་པའི་ཕྱིར་དང་། འདོད་པའི་
འདོད་ཆགས་དང་བྲལ་བ་ཙམ་གྱིས་སོ་སོ་སྐྱེ་བོ་མི་གཏོང་བའི་ཕྱིར། སོ་སོ་སྐྱེ་
བོ་དགེ་བ་( ༣ ༤བ) མ་ཡིན་པར་ཐལ། དགེ་རྩ་ཆད་པའི་སོ་སོ་སྐྱེ་བོ་ཡོད་པའི་
ཕྱིར། དེས་ན་སོ་སོ་སྐྱེ་བོ་ནི་མ་སྒྲིབ་ལུང་མ་བསྟན་ཁོ་ན་ཡིན་ནོ། །ངན་སོང་
དུ་སྐྱེ་འགྱུར་གྱི་ལུས་ངག་གི་ལས་ཆོས་ཅན། མཐོང་སྤང་མ་ཡིན་པར་ཐལ།
གཟུགས་ཅན་ཡིན་པའི་ཕྱིར། དྲུག་པ་ཡིད་ཤེས་མིན་པ་དབང་པོ་ལྔ་ལས་སྐྱེས་
པའི་དབང་ཤེས་ཉོན་མོངས་ཅན་རྣམས་ཆོས་ཅན། མཐོང་སྤང་མ་ཡིན་ཏེ།
བདེན་པ་མངོན་རྟོགས་ལ་ལོག་པར་ཞུགས་པ་དང༌། དེའི་འཁོར་གང་ཡང་མ་
ཡིན་པའི་ཕྱིར། ཡང་སོ་སོ་སྐྱེ་བོ་དང་། ངན་སོང་དུ་སྐྱེ་འགྱུར་གྱི་ལུས་ངག་གི་
ས་གཉིས་ཀ་ཆོས་ཅན། མཐོང་སྤང་མ་ཡིན་པར་ཐལ། དྲུག་པ་ཡིད་ཀྱི་སྐྱེ་
མཆེད་ལས་སྐྱེས་པ་མ་ཡིན་པའི་ཕྱིར།
དྲུག་པ་བྱེད་ལས་ལ་ལྟོས་པའི་རབ་དབྱེ་ལ་དྲུག །ལྟ་བ་དང་ལྟ་མིན་གྱི་
ཁྱད་པར། དབང་པོས་ཡུལ་འཛིན་ཚུལ་གྱི་ཁྱད་པར། རྟེན་གྱི་དུས་ངེས་པ།
དབང་པོ་རྟེན་དུ་འཇོག་ཚུལ། དབང་ཤེས་ལྔ་ལ་རང་མིང་གིས་འདོགས་པའི་
རྒྱུ་མཚན། ཡུལ་དབང་རྟེན་གསུམ་ས་མཚུངས་རྩི་བའོ། །དང་པོ་ནི། མིག་དང་

ཞེས་སོགས་རྐང་པ་བཅུས་བཤད། ཁམས་བཅོ་བརྒྱད་ལ་ལྟ་བ་ལྟ་མིན་གྱི་ཁྱད་
པར་ཡོད་དེ། མིག་གི་ཁམས་དང་ཆོས་ཁམས་ཀྱི་ཕྱོགས་གཅིག་འཇིག་ལྟ་ལ་
སོགས་པ་ལྔ་དང་། འཇིག་རྟེན་པའི་ཡང་དག་པའི་ལྟ་བ་དང་། སློབ་པའི་ལྟ་
བ་དང་། མི་སློབ་པའི་ལྟ་བ་དང་བརྒྱད་ལྟ་བ་ཡིན་ལ། ལྷག་མ་ཕྱེད་དང་བཅུ་
བདུན་ལྟ་བ་མ་ཡིན་པའི་ཕྱིར། མིག་གི་ཁམས་ཆོས་ཅན། ལྟ་བ་ཡིན་ཏེ།
གཟུགས་ལ་ལྟ་བའི་ཕྱིར། འཇིག་ལྟ་ལ་སོགས་པ་ལྟ་བ་ཡིན་ཏེ། ཤེས་བྱའི་ཡུལ་
ལ་ངེས་པར་རྟོག་པའི་ཕྱིར། མིག་སོགས་དབང་པོའི་རྣམ་པར་ཤེས་པ་ལྔ་དང་
མཚུངས་ལྡན་དུ་སྐྱེས་པའི་ཤེས་རབ་ཉོན་མོངས་ཅན་ཆོས་ཅན། འཇིག་རྟེན་
པའི་ཡང་དག་པའི་ལྟ་བ་མ་ཡིན་ཏེ། ངེས་རྟོག་མིང་དོན་འཛིན་པའི་རྟོག་མེད་
ཡིན་པའི་ཕྱིར། དེ་ལ་ཁོ་ན་རེ། མིག་ཀྱང་ལྟ་བ་མ་ཡིན་པར་ཐལ། དེ་རྟོག་མེད་
ཡིན་པའི་ཕྱིར། ཞེས་མིག་དེ་འཇིག་རྟེན་( ༣༥ན) པའི་ཡང་དག་པའི་ལྟ་བ་ལ་
སོགས་པ་བརྒྱད་པོ་གང་རུང་མ་ཡིན་མོད་ཀྱང་། དེ་ལྟ་བ་ཡིན་པའི་ཕྱིར་ཏེ།
མིག་གིས་གཟུགས་མཐོང་བའི་ཕྱིར། འོ་ན། མིག་ཐམས་ཅད་ཀྱི་གཟུགས་
མཐོང་ངམ་ཞེ་ན། མིག་གི་དབང་པོའི་རྣམ་པར་ཤེས་པ་རྟེན་དང་བཅས་པའི་
ཚེ་མཐོང་གི །དེ་མཚུངས་ཀྱི་མིག་གིས་མི་མཐོང་བའི་ཕྱིར།
དེ་ལ་ཁོ་ན་རེ། མིག་ཤེས་ཀྱིས་གཟུགས་མཐོང་བར་ཐལ། མིག་གིས་
གཟུགས་མཐོང་བའི་ཕྱིར། ཟེར་ན། མིག་དེ་ལ་རྟེན་པའི་རྣམ་ཤེས་ཀྱིས་
གཟུགས་མཐོང་བ་མ་ཡིན་པར་ཐལ། རྒྱུ་མཚན་གང་གི་ཕྱིར་ན་རྣམ་ཤེས་ཀྱིས་
གཟུགས་མཐོང་ན། དེ་ཐོགས་མེད་ཡིན་པས་རྩིག་པ་ལ་སོགས་པས་སྒྲིབ་པའི་
གཟུགས་ཀྱང་མཐོང་དགོས་པ་ལས། རྩིག་པ་ལ་སོགས་པ་སྒྲིབ་བྱེད་ཀྱིས་བར་
དུ་ཆོད་པའི་གཟུགས་ནི་མཐོང་བ་མ་ཡིན་པའི་ཕྱིར། ལོ་ཞེས་པ་མདོ་སྡེ་པ་ལ་
མ་རངས་པའི་ཚིག་ཡིན་ཏེ།
ཁོ་ན་རེ། མིག་ཐོགས་བཅས་ཡིན་པས་སྒྲིབ་པས་མི་མཐོང་བ་མ་ཡིན་པའི་

ཕྱིར། དེ་ལྟར་ན་ཆུ་དང་ལྷང་ཚེར་ལ་སོགས་པས་བར་དུ་ཆོད་པའི་གཟུགས་མི་
མཐོང་དགོས་པ་ལས་དེ་མཐོང་བའི་ཕྱིར། ཞེས་ཟེར། མིག་ནི་གཉིས་ཀ་དག་
གིས་ཀྱང་གཟུགས་མཐོང་ཏེ། མིག་གཅིག་གིས་བལྟས་པ་ལས་གཉིས་ཀྱིས་
བལྟས་པ་གསལ་བར་མཐོང་བའི་ཕྱིར། ཀྱང་ཞེས་པ་གཅིག་གིས་མཐོང་ཞེས་
པའི་དོན་ནོ། །གཉིས་པ་ནི། མིག་དང་ཞེས་སོགས་རྐང་པ་བཞིས་བཤད། མིག་
དང་ཡིད་དང་རྣ་བ་གསུམ་གྱིས་ཡུལ་དང་མ་འཕྲད་པར་ཡུལ་འཛིན་ནུས་ཏེ།
མིག་གིས་རྒྱང་རིང་པོའི་གཟུགས་མཐོང༌། རྣ་བས་རྒྱང་རིང་པོའི་སྒྲ་ཐོས།
ཡིད་ཀྱིས་འདས་མ་འོངས་ཀྱི་དོན་འཛིན་པའི་ཕྱིར། སྣ་ལྕེ་ལུས་གསུམ་གྱིས་
ཡུལ་དང་མ་འཕྲད་པ་ལས་འཕྲད་ནས་འཛིན་ཏེ། དྲི་རོ་རེག་བྱ་གསུམ་མ་
རྔུབས་མ་མྱང་མ་རེག་པར་མི་འཛིན་པའི་ཕྱིར། འཕྲད་པའི་དོན་ནི། དེ་དང་
དེའི་འདབ་ཆགས་པ་ཡིན་གྱི་འཕྲད་པ་ནི་མ་ཡིན་ནོ། །སྣ་དང་ལ་སོགས་པ་ལྕེ་
དང་ལུས་གསུམ་གྱིས་ཡུལ་( ༣༥བ) མཉམ་པ་འཛིན་པར་འདོད་དེ། ཡུལ་དང་
འཕྲད་ནས་འཛིན་པར་འདོད་པའི་ཕྱིར་ཏེ། འཕྲད་པའི་ཡུལ་ནི་དབང་པོའི་
རྡུལ་གྱི་ཚད་དང་མཉམ་པར་འཛིན་པའི་ཕྱིར། མིག་རྣ་བ་གཉིས་ཀྱིས་མ་
འཕྲད་པར་འཛིན་པས་དབང་པོ་ལས་ཡུལ་ཆེ་བ་དང་ཆུང་བ་དང་མཉམ་པ་
ཅི་རིགས་པ་འཛིན་པའི་ཕྱིར། ཡིད་ནི་གཟུགས་ཅན་མ་ཡིན་པས་ཚད་མ་ངེས་
པར་འཛིན་པའི་ཕྱིར།
གསུམ་པ། རྟེན་གྱི་དུས་ངེས་པ་ནི། ཐ་མའི་རྟེན། ཞེས་སོགས་རྐང་པ་
གཉིས་ཀྱིས་བཤད། རྣམ་ཤེས་ཚོགས་དྲུག་གི་ཐ་མ་ཡིད་ཀྱི་རྣམ་པར་ཤེས་པ་
ཆོས་ཅན། ཁྱོད་ཀྱི་རྟེན་དུས་གསུམ་ག་མེད་དེ། ཁྱོད་ཀྱི་རྟེན་དེའི་བདག་རྐྱེན་
ཡིན་ན། ཡིད་འདས་མ་ཐག་པ་དེ་ཡིན་དགོས་པའི་ཕྱིར། མིག་ནས་ལུས་ཀྱི་
བར་རྣམ་ཤེས་ལྔ་པོ་རྣམས་ཀྱི་རྟེན་དེ་ལ་འདས་པ་དང་ད་ལྟ་བ་གཉིས་ཀ་
ཡོད་དེ། རྣམ་ཤེས་དེ་དག་དང་ལྷན་ཅིག་སྐྱེས་པའི་དབང་པོ་ལྔ་པོ་ད་ལྟ་བ་

པར་ཐལ། བསམ་གཏན་དང་པོའི་མིག་ཤེས་ཀྱིས་བསམ་གཏན་གཉིས་པ་ཡན་
ཆད་ཀྱི་གཟུགས་ཡུལ་དུ་བྱེད་པ་ཡོད་པའི་ཕྱིར། ཟེར་ན་མ་ཁྱབ་སྟེ། བསམ་
གཏན་དང་པོའི་སས་བསྡུས་ཀྱི་མིག་ཤེས་ཀྱིས་བསམ་གཏན་གཉིས་པ་ཡན་
ཆད་ཀྱི་གཟུགས་མི་མཐོང་ཀྱང་། མཐོང་བ་ཡོད་པ་ལ་འགལ་བ་མེད་པའི་ཕྱིར།
སྤྱིར་དེས་གཉིས་པ་ཡན་ཆད་ཀྱི་གཟུགས་མི་མཐོང་ཀྱང༌། གཉིས་པ་ཡན་ཆད་
ཀྱི་མིག་མཆོག་ལ་རྟེན་པའི་ཚེ་མཐོང་བའི་ཕྱིར་ལུས་རྟེན་གཅིག་ཉིད་ཀྱིའང་
རང་ས་དང་། གོང་འོག་གཉིས་ཀའི་གཟུགས་ཡུལ་དུ་བྱེད་པའི་རྣམ་པར་ཤེས་
པ་ཐམས་ཅད་ཀྱི་རྟེན་དུ་གྱུར་པ་ཡོད་དེ། བསམ་གཏན་དང་པོའི་ལུས་དེས་
བསམ་གཏན་དང་པོ་དང་གཉིས་པ་དང་། འདོད་པ་སོགས་ཀྱི་གཟུགས་
འཛིན་པའི་མིག་ཤེས་ཀྱི་རྟེན་བྱེད་པ་ཡོད་པའི་ཕྱིར། དེས་ན་སྤྱིར་ལུས་དང་
དབང་པོ་ལྔ་དང་། གཟུགས་སྒྲ་རེག་བྱ་གསུམ་ནི་བསམ་གཏན་བཞི་པ་མན་
ཆད་ས་ལྔ་པ་དང་། མིག་སྣ་ལུས་ཀྱི་རྣམ་པར་ཤེས་པ་ནི་བསམ་གཏན་དང་པོ་
མན་ཆད་ས་གཉིས་པ་དང་། དྲི་རོ་གཉིས་དང་སྣ་ལྕེའི་རྣམ་ཤེས་གཉིས་དང་
བཞི་ནི། འདོད་པ་ཁོ་ནའི་ས་པ་ཡིན་ནོ། །རྣ་བ་དེ་དག་དང་མཐུན་པ་ནི། རྣ་
བའང་ལུས་ལ་ཇི་ལྟར་བཤད་པ་བཞིན་( ༣༧ན) ཤེས་པར་བྱ་ཏེ། ལུས་ལ་འོག་
མའི་རྣ་བ་མིན། །རྣ་བས་གོང་མའི་སྒྲ་མ་ཡིན། །རྣམ་པར་ཤེས་པའང་དེའི་སྒྲ། །
ལུས་ཀྱི་གཉིས་ཀ་ཐམས་ཅད་དུ། །ཞེས་རྒྱ་ཆེར་སྦྱར་བར་བྱའོ། །སྣ་ལྕེ་ལུས་ཀྱི་
ཁམས་གསུམ་པོ་དེ་དག་ནི་ཡུལ་དང༌། རྣམ་ཤེས་དང༌། རྟེན་གྱི་ལུས་ཐམས་
ཅད་རང་གི་ས་པ་སྟེ། རང་ས་དང་མཚུངས་པ་ཁོ་ན་སྟེ། དེ་དག་ཡུལ་དང་
འཕྲད་ནས་ཡུལ་འཛིན་དགོས་པའི་ཕྱིར། དམིགས་ཀྱིས་བསལ་ན། ལུས་ཀྱི་
དབང་པོ་དང་རེག་བྱ་ས་མཚུངས་པས་ཁྱབ་ཀྱང་། ལུས་ཀྱི་རྣམ་ཤེས་དང་རེག་
བྱ་ས་མི་མཚུངས་པའང་ཡོད་དེ། འདོད་པའི་ལུས་ཤེས་ཀྱི་རེག་བྱ་འཛིན་ན་
འདོད་པའི་སས་བསྡུས་ཀྱི་རེག་བྱ་ཁོ་ན་འཛིན། བསམ་གཏན་དང་པོའི་ལུས་

ཤེས་ཀྱི་རེག་བྱ་འཛིན་ན་བསམ་གཏན་དང་པོའི་སས་བསྡུས་ཀྱི་རེག་བྱ་
འཛིན་པས་ཁྱབ་པས། རང་གི་ས་པ་ཡིན་ཀྱང་། བསམ་གཏན་གཉིས་པ་ཡན་
ཆད་ཀྱི་ལུས་ཤེས་ཡིན་ན། འོག་མ་བསམ་གཏན་དང་པོའི་སས་བསྡུས་ཡིན་
དགོས་པའི་ཕྱིར། ཡིད་དང་ཆོས་དང་ཡིད་ཀྱི་རྣམ་ཤེས་དང་། དེའི་རྟེན་ལུས་
ནི་ས་སྔར་ལྟར་མ་ངེས་ཏེ། ཐམས་ཅད་ས་མཚུངས་པའང་སྲིད། མི་མཚུངས་
པའང་སྲིད་པའི་ཕྱིར།
བདུན་པ་རབ་དབྱེ་གཞན་བསྟན་པ་ལ་གསུམ། རྣམ་ཤེས་གང་གིས་ཤེས་
པར་བྱ་བ་རྟག་མི་རྟག་གི་ཁྱད་པར། དབང་པོ་དང་དབང་པོ་མ་ཡིན་པའི་
ཁྱད་པར་བཤད་པའོ། །དང་པོ་ནི། གཉིས་ཀྱི་རྣམ་ཤེས་ཕྱི་ཡི་ལྔ་། །ཞེས་པས་
བཤད། གཟུགས་སྒྲ་དྲི་རོ་རེག་བྱ་སྟེ། ཕྱིའི་ཁམས་ལྔ་པོ་དེ་དག་རྣམ་པར་ཤེས་
པ་གཉིས་གཉིས་ཀྱིས་ཤེས་པར་བྱ་བ་ཡིན་ཏེ། གཟུགས་མིག་ཤེས་དང་ཡིད་
ཤེས་གཉིས་ཀྱིས་ཤེས་པར་བྱ་བ་ཡིན་པ་ནས། རེག་བྱ་ལུས་ཤེས་དང་ཡིད་ཤེས་
གཉིས་ཀས་ཤེས་པར་བྱ་བ་ཡིན་པའི་ཕྱིར། དེ་སྐད་དུ་ཡང་མདོ་( ༣༧བ)ལས།
གཟུགས་ཤེས་པ་ནི་རྣམ་པ་གཉིས་ཏེ། མིག་དང་ཡིད་ལ་བརྟེན་པའོ། །ཞེས་
གསུངས། གཉིས་པ་ནི། འདུས་མ་བྱས་ཆོས་རྟག་པའོ། །ཞེས་པས་བཤད།
ཁམས་བཅོ་བརྒྱད་པོ་འདི་ལ་རྟག་པ་དང་མི་རྟག་པའི་ཁྱད་པར་ཡོད་དེ། ཆོས་
ཁམས་ཀྱི་ཕྱོགས་གཅིག་འདུས་མ་བྱས་རྣམས་རྟག་པ་དང༌། ལྷག་མ་རྣམས་མི་
རྟག་པ་ཡིན་པའི་ཕྱིར། གསུམ་པ་ནི། ཆོས་ཀྱི་ཕྱེད་དང་གང་དག་ནི། །བཅུ་
གཉིས་ནང་གི་བཤད་དབང་པོ། །ཞེས་གསུངས། ཁམས་བཅོ་བརྒྱད་པོ་དེ་ལ་
དབང་པོ་དང་དབང་པོ་མ་ཡིན་པའི་ཁྱད་པར་ཡོད་དེ། ཆོས་ཁམས་ཀྱི་ཕྱེད་
སྲོག་གི་དབང་པོ་དང་དད་སོགས་དབང་པོ་ལྔ་དང༌། ཚོར་སོགས་དབང་པོ་ལྔ་
དང་། ཟག་མེད་ཀྱི་དབང་པོ་དང་། མིག་ལ་སོགས་པའི་ཁམས་གང་དག་ནང་
གི་བཤད་པ་བཅུ་གཉིས་པོ་དེ་དག་དབང་པོ་ཡིན་ལ། གཟུགས་སོགས་ལྔ་དང་།
 

ཆོས་ཁམས་ཀྱི་ཕྱེད་འདུས་མ་བྱས་གསུམ་ལ་སོགས་པ་ཁམས་ཕྱེད་དང་དྲུག་
ནི་དབང་པོ་མ་ཡིན་པའི་ཕྱིར། འདིར་སྨྲས་པ། འདི་ཡིས་དགེ་བས་ཀུན་
མཁྱེན་བཙོང་ཁ་པའི། །ལུང་རྟོགས་བསྟན་པ་ཕྱོགས་དུས་ཐམས་ཅད་དུ། །
དར་ཞིང་རྒྱས་ལ་ཡུན་རིང་གནས་པ་དང༌། །འགྲོ་ཀུན་བདེ་སྐྱིད་དཔལ་ལ་
ལོངས་སྤྱོད་ཤོག ། །དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་
བློའི་པདྨོ་ཁ་འབྱེད་ཅེས་བྱ་བ་ལས། གནས་དང་པོ་ཕུང་ཁམས་སྐྱེ་མཆེད་
བསྟན་པ་སྟེ། གནས་དང་པོའི་རྣམ་པར་བཤད་པའོ།། །།
འཇིག་རྟེན་ཁམས་འདིར་དམག་འཁྲུག་མུ་གེ་སོགས། །
མི་མཐུན་རྒུད་པའི་མིང་ཡང་མི་གྲགས་ཅིང་། །
བློ་བཟང་གྲགས་བསྟན་ཕྱོགས་བཅུར་རྒྱས་པ་དང་། །
འགྲོ་ཀུན་བདེ་སྐྱིད་ལྡན་པའི་བཀྲ་ཤིས་ཤོག །
དགེ་ལེགས་འཕེལ། །

མཚན་ཡོད་དེ། མིག་སོགས་དབང་པོ་ལྔས་རང་རང་གི་དོན་གཟུགས་སོགས་
ལྔ་པོ་རྣམས་ལ་སོ་སོར་དམིགས་པའི་རྣམ་ཤེས་མཚུངས་ལྡན་དང་བཅས་པ་
བསྐྱེད་པ་ལ་དབང་བྱེད་པ་དང༌། ཡིད་ནི་གཟུགས་སོགས་ཡུལ་ཐམས་ཅད་ལ་
དམིགས་པའི་རྣམ་ཤེས་མཚུངས་ལྡན་དང་བཅས་པ་བསྐྱེད་པ་ལ་དབང་བྱེད་
པའི་ཕྱིར། ཕོ་མོའི་དབང་པོ་གཉིས་དབང་པོར་འཇོག་པའི་རྒྱུ་མཚན་ཡོད་
དེ། མོ་དབང་ནི་མོའི་ཆོས་ཉིད་ནུ་མ་ཆེ་བ་དང༌། ང་རོ་ཆུང་བ་སོགས་དང་།
བསམ་པ་ཕོ་ལ་སེམས་པ་ལ་དབང་བྱེད་པའི་ཕྱིར། (༣བ)ལུས་དབང་ཆ་ཤས་
མོ་དབང་དང་། ཕོ་དབང་ནི། དེ་ཉིད་ལས་ལྡོག་པ་ཕོའི་ཆོས་ཉིད་ལ་ངབང་
བྱེད་པའི་ལུས་དབང་གི་ཆ་ཤས་ཕོ་དབང་དུ་བཞག་པའི་ཕྱིར། ཡང་ན་ཕོ་
དབང་དང་མོ་དབང་གཉིས་དབང་པོར་འཇོག་པའི་རྒྱུ་མཚན་ཡོད་དེ། རིགས་
རྒྱུན་མི་ཆད་པའམ་རིགས་རྒྱུན་སྤེལ་བ་ལ་དབང་བྱེད་པའི་ཕྱིར། དེ་གཉིས་
སེམས་ཅན་གྱི་བྱེ་བྲག་དང་ཁྱད་པར་འབྱེད་པའི་ལྡོག་ཆ་ནས་འཇོག་མི་
རིགས་ཏེ། གཟུགས་ཁམས་པའི་ལྷ་རྣམས་དང་འདོད་ལྷ་གོང་མ་རྣམས་འ་ཕོ་
མོའི་དབང་པོ་མེད་ཀྱང་། ཕོ་མོའི་ཁྱད་པར་ཡོད་པའི་ཕྱིར་ཏེ། རང་འགྲེལ་
ལས། དེ་དག་ལ་ཕོ་མོ་ཞེས་བྱེད་པ་གང་ལས་བྱུང་ཞེ་ན། མོ་ཡིད་ལ་བྱེད་པ་
གང་ཡིན་པ་དེ་ནི་གནས་མ་ཡིན་ཅིང་སྐབས་མེད་དོ། །ཕོ་གང་ཡིན་པ་དེ་ནི་
གནས་ཡོད་དོ། ། །ཞེས་གསུངས་པའི་ཕྱིར་དང༌། གཞན་ཡང་ཕོ་དབང་ནི་
གནས་འདོད་པའི་ཁམས་ན་ཕོ་རྣམས་ལ་ཡོད་པ་གང་ཡིན་པ་དེ་ནི་ཡོད་དོ། །
ཞེས་གསུངས་པའི་ཕྱིར། སྲོག་གི་དབང་པོ་དབང་པོར་འཇོག་པའི་རྒྱུ་མཚན་
ཡོད་དེ། ཕུང་པོ་རིགས་མཐུན་གནས་པ་ལ་དབང་བྱེད་པའི་ཕྱིར། ཚོར་སོགས་
དབང་པོ་རྣམས་དབང་པོར་འཇོག་པའི་རྒྱུ་མཚན་ཡོད་དེ། ཀུན་ནས་ཉོན་
མོངས་ཀྱི་ཕྱོགས་ལ་ལྷག་པར་དབང་བྱེད་པའི་ཕྱིར། དད་སོགས་དབང་པོ་ལྔ་
དབང་པོར་འཇོག་པའི་རྒྱུ་མཚན་ཡོད་དེ། འཇིག་རྟེན་པའི་རྣམ་བྱང་ལ་ལྷག་

པར་དབང་བྱེད་པའི་ཕྱིར་ན་དབང་པོར་འདོད་པའི་ཕྱིར། ཀུན་ཤེས་བྱེད་
པའི་དབང་པོ་དང་། ཀུན་ཤེས་པའི་དབང་པོ་དང༌། ཀུན་ཤེས་ལྡན་པའི་
དབང་པོ་རྣམས་སོ་སོར་དབང་པོར་འཇོག་པའི་རྒྱུ་མཚན་ཡོད་དེ། ཀུན་ཤེས་
བྱེད་པའི་དབང་པོས་ཀུན་ཤེས་ཀྱི་དབང་པོ་ཐོབ་པ་དང་། མཐོང་སྤང་སྤོང་བ་
ལ་དབང་བར་བྱེད། ཀུན་ཤེས་ཀྱི་དབང་པོས་གོང་མ་ཀུན་ཤེས་ལྡན་པའི་
དབང་པོ་ཐོབ་པ་དང་། སྒོམ་སྤང་སྤོང་བ་ལ་དབང་བར་བྱེད། ཀུན་ཤེས་ལྡན་
པའི་དབང་པོ་རྣམ་གྲོལ་གྱི་དགའ་བདེ་དང་། ལྷག་མེད་མྱང་( ༤ན)འདས་
ཐོབ་པ་ལ་དབང་བྱེད་པའི་ཕྱིར། གཉིས་པ་གྲངས་ངེས་ལ། ཁོ་ན་རེ། དབང་
པོ་ལ་ཉེར་གཉིས་སུ་གྲངས་མ་ངེས་པར་ཐལ། མ་རིག་པས་འདུ་བྱེད་སོགས་ལ་
དབང་བྱེད་པའི་ཕྱིར་དང་། ཁ་དང་ལག་པ་དང་རྐང་པ་དང་འོག་སྒོ་རྣམས་
ཀྱིས་རིམ་པ་ལྟར་སྨྲ་བ་དང་། ལེན་པ་དང༌། འགྲོ་བ་དང༌། བཤང་གཅི་འདོར་
བ་ལ་སོགས་པ་ལ་དབང་བྱེད་པའི་ཕྱིར། ཟེར་ན་མ་ཁྱབ་སྟེ། རྒྱུ་བྱེད་པ་ཙམ་
གྱིས་དབང་པོར་མི་འཇོག་པའི་ཕྱིར། དེས་ན་དབང་པོ་ལ་ཉེར་གཉིས་སུ་
གྲངས་ངེས་པར་ཐལ། ཀུན་ནས་ཉོན་མོངས་ཕྱོགས་ཀྱིས་དབང་པོ་ལ་བཅུ་
བཞི་དང་། རྣམ་བྱང་ཕྱོགས་ཀྱི་དབང་པོ་ལ་བརྒྱད་དུ་གྲངས་ངེས་པའི་ཕྱིར།
དང་པོ་དེ་ལ་བཅུ་བཞིར་གྲངས་ངེས་པར་ཐལ། སེམས་དེ་རྣམ་ཤེས་ཀྱི་རྟེན་
ནམ། བདག་རྐྱེན་གྱི་དབང་དུ་བྱས་ནས་མིག་སོགས་དབང་པོ་དྲུག་བཞག །
སེམས་ཅན་གྱི་རིགས་དེའི་བྱེ་བྲག་འབྱེད་པའི་དབང་དུ་བྱས་ནས་ཕོ་མོའི་
དབང་པོ་གཉིས་སུ་བཞག །སེམས་ཅན་གྱི་རིགས་མཐུན་གནས་པར་བྱེད་པའི་
དབང་དུ་བྱས་ནས་སྲོག་གི་དབང་པོ་དེ་བཞག །འཁོར་བའི་རྣམ་སྨིན་ལ་ཉེ་
བར་ལོངས་སྤྱོད་པའི་དབང་དུ་བྱས་ནས་ཀུན་ནས་ཉོན་མོངས་པར་བྱེད་པའི་
ཚོར་སོགས་དབང་པོ་ལྔ་བཞག་པའི་ཕྱིར། རྣམ་བྱང་གི་དབང་པོ་ལ་བརྒྱད་དུ་
གྲངས་ངེས་ཏེ། རྣམ་བྱང་དུ་འཇུག་པའི་ཚོགས་ཏེ། རྒྱུའི་དབང་དུ་བྱས་ནས་

དད་སོགས་དབང་པོ་ལྔ། རྣམ་བྱང་དུ་སྐྱེ་བའི་དབང་དུ་བྱས་ནས་ཀུན་ཤེས་
བྱེད་པའི་དབང་པོ། དེར་གནས་པའི་དབང་དུ་བྱས་ནས་ཀུན་ཤེས་ཀྱི་དབང་
པོ། རྣམ་གྲོལ་གྱི་དགའ་བདེ་ལ་ལོངས་སྤྱོད་པའི་དབང་དུ་བྱས་ནས་ཀུན་ཤེས་
ལྡན་པའི་དབང་པོ་བཞག་པས། དེ་ལྟར་བརྒྱད་དུ་གྲངས་ངེས་པའི་ཕྱིར། དོན་
བསྡུ་ན། དབང་པོ་ལ་ཉེར་གཉིས་སུ་གྲངས་ངེས་པར་ཐལ། ཀུན་ནས་ཉོན་
མོངས་པ་དང་། རྣམ་བྱང་གི་གཞི་དང་། རང་གི་ངོ་བོའི་གྲངས་ཇི་སྙེད དང་
མཐུན་པར་དབང་པོའི་གྲངས་དེ་དག་ཀྱང་དེ་སྙེད་དུ་བཞག་པའི་ཕྱིར། ཞེས་
འཆད་པ་ལ། སེམས་ཀྱི་( ༤བ) བརྟེན་དང་དེའི་བྱེ་བྲག །ཅེས་སོགས་ཤློོཀ་
གཅིག་གསུངས།
ཡང་ན་མདོ་སྡེ་པ་ན་རེ། འཁོར་བར་འཇུག་པའི་རྟེན་དང་། འཁོར་བར་
སྐྱེ་བ་དང་། འཁོར་བར་གནས་པ་དང༌། འཁོར་བ་ལ་ཉེ་བར་ལོངས་སྤྱོད་པ་
ལ། བདེ་བ་སོགས་ཚོར་བའི་དབང་པོ་སྟེ། དབང་པོ་བཅུ་བཞི་བཞག་པ་ཡིན་
ཏེ། མིག་སོགས་དབང་པོ་དྲུག་གིས་འཁོར་བར་འཇུག་པའི་རྟེན་བྱེད། ཕོ་མོའི་
དབང་པོ་འདུ་འཕྲོད་པ་ལས་འཁོར་བར་སྐྱེ་བ་དང་། སྲོག་གི་དབང་ངོ་ས་
འཁོར་བར་གནས་པ་དང༌། ཚོར་སོགས་དབང་པོ་ལྔས་ཕན་གནོད་ལ་ཉེ་བར་
ལོངས་སྤྱོད་པའི་ཕྱིར། འཁོར་བར་འཇུག་པའི་རྟེན་སོགས་ལ་དབང་པོ་བཅུ་
བཞིར་བཤད་པ་དེ་བཞིན་དུ་འཁོར་བ་ལས་ལྡོག་པ་རྣམ་བྱང་དུ་འཇུག་པའི་
གཞི་དང་། དེར་སྐྱེ་བ་དང་གནས་པ་དང་། ཉེ་བར་ལོངས་སྤྱོད་པའི་དབང་དུ་
བྱས་ནས་ཀུན་ནས་ཉོན་མོངས་ཕྱོགས་ཀྱི་དབང་པོ་བཅུ་བཞི་ལས་གཞན་དད་
སོགས་དབང་པོ་བརྒྱད་རྣམས་གཞག་པ་ཡིན་ཏེ། རྣམ་བྱང་དུ་འཇུག་པའི་
རྟེན་ནི་དད་སོགས་དབང་པོ་ལྔ་དང༌། རྣམ་བྱང་དུ་དང་པོར་སྐྱེ་བའི་དབང་
དུ་བྱས་ནས་ཀུན་ཤེས་བྱེད་པའི་དབང་པོ་དང༌། རྣམ་བྱང་དུ་གནས་པའི་
ས་ནས་ཀུན་ཤེས་པའི་དབང་པོ་དང་། རྣམ་གྲོལ་གྱི་དགའ་བདེ་ལ་

ཉེ་བར་ལོངས་སྤྱོད་པའི་དབང་དུ་བྱས་ནས་ཀུན་ཤེས་ལྡན་པའི་དབང་པོ་
བཞག་པའི་ཕྱིར། ཞེས་འཆད་པ་ལ། ཡང་ན་འཇུག་པའི་རྟེན་དང་ནི། །ཞེས་
སོགས་ཤོཀ་གཅིག་འབྱུང་།
དབང་པོའི་ངོ་བོ་བཤད་པ།
གཉིས་པ་སྐབས་སུ་བབས་པའི་དབང་པོའི་ངོ་བོ་འཆད་པ་ལ་གཉིས།
ཚོར་སོགས་དབང་པོ་ལྔ་བཤད་པ། ཟག་མེད་གསུམ་བཤད་པའོ། །དང་པོ་ནི།
ལུས་ཚོར་སིམ་པ་མ་ཡིན་གང༌། །ཞེས་སོགས་Īཀ་གཉིས་ཀྱིས་འཆད། འདིའི་
སྐབས་སུ། སྤྱིའི་དོན་དང༌། ཡན་ལག་གི་དོན་ནོ། །དང་པོ་ནི། རང་གི་
ཐུན་མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ལ་
བརྟེན་ནས་དངོས་སུ་སྐྱེས་པའི་རིགས་སུ་གནས་པས་རབ་ཏུ་ཕྱེ་བའི་ཚོར་
བར་དམིགས་པ་ཏེ། ལུས་ཚོར་གྱི་མཚན་ཉིད། འདི་དང་དབང་ཤེས་སུ་གྱུར་
པའི་ཚོར་བ་དང་ཕྱིའི་ཚོར་བ་གསུམ་དོན་(༥ན) གཅིག །དབྱེ་ན། ལུས་ཚོར་
བདེ་སྡུག་བཏང་སྙོམས་གསུམ་ཡོད། ལུས་ཚོར་གང་ཞིག །སིམ་པར་མྱོང་བས་
རབ་ཏུ་ཕྱེ་བའི་དབང་པོ། ལུས་ཚོར་བདེ་བའི་མཚན་ཉིད། འདི་དང་ཚོར་བ་
ལ་ལྔར་ཕྱེ་བའི་ལུས་ཚོར་བདེ་བའི་དབང་པོ་དོན་གཅིག །ལུས་ཚོར་གང་ཞིག །
གདུང་བའི་མྱོང་བས་རབ་ཏུ་ཕྱེ་བ། ལུས་ཚོར་སྡུག་བསྔལ་གྱི་མཚན་ཉིད།
འདི་དང་ཚོར་བ་ལ་ལྔར་ཕྱེ་བའི་སྡུག་བསྔལ་གྱི་དབང་པོ་དོན་གཅིག །ལུས་
ཚོར་གང་ཞིག །སིམ་གདུང་བར་མ་མྱོང་བས་རབ་ཏུ་ཕྱེ་བ། ལུས་ཚོར་བཏང་
སྙོམས་ཀྱི་མཚན་ཉིད། ཚོར་བ་གང་ཞིག ། རང་གི་ཐུན་མོང་མ་ཡིན་པའི་
བདག་རྐྱེན་དུ་གྱུར་པའི་ཡིད་དབང་ལས་དངོས་སུ་སྐྱེས་པའི་རིགས་སུ་གནས་
པ། སེམས་ཚོར་གྱི་མཚན་ཉིད། འདི་དང་ཡིད་ཤེས་སུ་གྱུར་པའི་ཚོར་བ་དང་
ནང་གི་ཚོར་བ་གསུམ་དོན་གཅིག །དེ་ལ་དབྱེ་ན། སེམས་ཚོར་བདེ་སྡུག་

བཏང་སྙོམས་གསུམ་ཡོད། སེམས་ཚོར་གང་ཞིག །སིམ་པར་མྱོང་བའི་རིགས་
སུ་གནས་པས་རབ་ཏུ་ཕྱེ་བ། སེམས་ཚོར་བདེ་བའི་མཚན་ཉིད། དེ་གང་ཞིག །
གདུང་བར་མྱོང་བས་རབ་ཏུ་ཕྱེ་བ། གཉིས་པའི་མཚན་ཉིད། དེ་གང་ཞིག་
སིམ་གདུང་བ་དང་མི་གདུང་བ་གང་རུང་མ་ཡིན་པར་མྱོང་བས་རབ་ཏུ་ཕྱེ་བ་
གསུམ་པའི་མཚན་ཉིད། ཚོར་བ་ལ་བདེ་བའི་དབང་པོ། སྡུག་བསྔལ་གྱི་དབང་
པོ། ཡིད་བདེ་བའི་དབང་པོ། ཡིད་མི་བདེ་བའི་དབང་པོ། བཏང་སྙོམས་ཀྱི་
དབང་པོ་དང་ལྔར་ཕྱེ་བའི་ལྔ་པོ་ནང་ཕན་ཚུན་འགལ། སྤྱིར་བདེ་དབང་དང་
ཡིད་བདེ་མི་འགལ། སྡུག་བསྔལ་དང་ཡིད་མི་བདེ་མི་འགལ་ཏེ། ཡིད་བདེ་
ཡིན་ན། བདེ་དབང་ཡིན་དགོས་པ་གང་ཞིག །ཡིད་མི་བདེ་ཡིན་ན། སྡུག་
བསྔལ་ཡིན་དགོས་པའི་ཕྱིར། དེར་ཐལ། ཡིད་བདེ་ཡིན་ན། སེམས་ཚོར་བདེ་
བའི་དབང་པོ་ཡིན་པས་ཁྱབ།། ཡིད་མི་བདེ་ཡིན་ན། སེམས་ཚོར་སྡུག་བསྔལ་
གྱི་དབང་པོ་ཡིན་པའི་ཁྱབ་པའི་ཕྱིར།
དེ་ལ་ཁོ་ན་རེ། སེམས་ཀྱི་དེ་ནི་བདེ་དབང་པོ། །ཞེས་གསུངས་པ་དེ་མི་
འཐད་པར་ཐལ། དམ་བཅའ་འཐད་པའི་ཕྱིར་ན་མ་(༥བ) ཁྱབ་སྟེ། བསམ་
གཏན་གསུམ་པའི་སས་བསྡུས་ཀྱི་སེམས་བདེའི་དབང་པོ་དེ། དགའ་བའི་ཀུན་
བཀྲིས་དྲག་པོ་མངོན་གྱུར་བ་དང་བྲལ་བའི་སེམས་ཚོར་བདེ་བའི་དབང་པོར་
བསྟན་པའི་ཕྱིར་ཏེ། རང་འགྲེལ་ལས། བསམ་གཏན་གསུམ་པ་ན་སེམས་ཀྱི་
ཚོར་བ་སིམ་པ་དེ་ཉིད་བདེ་བའི་དབང་པོ་ཡིན་ཏེ། དེ་ན་རྣམ་པར་ཤེས་པའི་
ཚོགས་ལྔ་མེད་པའི་ཕྱིར་ཏེ། ལུས་ཀྱི་ཚོར་བ་ནི་མེད་དོ། །ཞེས་གསུངས་པའི་
ཕྱིར། གཉིས་པ་ཡན་ལག་གི་དོན་ནི། ཚོར་བའི་དབང་པོ་ལྔ་ཡོད་དེ། འདིར་
ལུས་ནི་དབང་པོ་གཟུགས་ཅན་པ་ཐམས་ཅད་ཡིན་ལ། དབང་པོ་གཟུགས་
ཅན་པ་ལ་བརྟེན་པའམ། དབང་ཤེས་ཀྱི་འཁོར་དུ་སྐྱེས་པའི་ཚོར་བ་སིམ་པ་མ་
ཡིན་པར་གདུང་བར་མྱོང་བ་གང་ཡིན་པ་ནི། ལུས་ཚོར་སྡུག་བསྔལ་ཀྱི་དབང་

དང་། ཡིད་མི་བདེ་མ་གཏོགས་པའི་ཚོར་བའི་དབང་པོ་བཞི་ཡིད་ཀྱི་དབང་པོ་
དང་བཅུ་གཉིས་ལ། རྣམ་སྨིན་ཡིན་པ་དང་མ་ཡིན་པ་གཉིས་ཀ་ཡོད་པའི་ཕྱིར།
དང་པོ་གྲུབ་སྟེ། ངན་སོང་ན་ཡོད་པ་རྣམས་མི་དགེ་བའི་རྣམ་སྨིན། བདེ་འགྲོ་
ན་ཡོད་པ་རྣམས་དགེ་བའི་རྣམ་སྨིན་ཡིན་པའི་ཕྱིར། གཉིས་པ་གྲུབ་སྟེ། མིག་
སོགས་གཟུགས་ཅན་བདུན་རྒྱས་བྱུང་རྣམས་རྣམ་སྨིན་མ་ཡིན་ལ། དེ་རྣམ་
སྨིན་ལས་སྐྱེས་པ་རྣམས་རྣམ་སྨིན་ཡིན། ཡིད་དང་ཚོར་བ་གཞན་བཞི་དགེ་བ་
དང་ཉོན་མོངས་རྣམས་རྣམ་སྨིན་མ་ཡིན། དེ་རྣམ་སྨིན་སྐྱེས་རྣམས་རྣམ་སྨིན་
ཡིན་པའི་ཕྱིར། དབང་པོ་ཐ་མ་བརྒྱད་ནི་རྣམ་སྨིན་མ་ཡིན་ཏེ། དེ་དགེ་བ་ཡིན་
པའི་ཕྱིར། ཡིད་མི་བདེ་བ་རྣམ་སྨིན་མ་ཡིན་ཏེ། ཡིད་མི་བདེ་བ་དགེ་མི་དགེ་
གང་རུང་དུ་ངེས་པའི་ཕྱིར། ཞེས་འཆད་པ་ལ། སྲོག་ནི་རྣམ་སྨིན་བཅུ་གཉིས་
གཉིས། །ཞེས་སོགས་རྐང་པ་ཕྱེད་དང་གསུམ་བྱུང༌། འོ་ན། དགྲ་བཅོམ་པ་སྐུ་
ཚེའི་འདུ་བྱེད་གཏོང་འཇོག་བྱེད་པར་བཤད་པའི་སྲོག་གི་དབང་པོ་དེ་གང་
གི་རྣམ་སྨིན་ཡིན་ཞེ་ན།
ཁ་ཅིག །ལོངས་སྤྱོད་ཀྱི་རྣམ་སྨིན་ཚེའི་རྣམ་སྨིན་དུ་གྱུར་ཅིག །ཅེས་ཡིད་
ལ་བསམ་ཞིང་ངག་ཏུ་ཡང་བརྗོད་པས་དེའི་ཕྱིར། དེར་གྱུར་པ་ཡིན་པས་
མཐོང་ཆོས་ལ་མྱོང་འགྱུར་གྱི་རྣམ་སྨིན་ཡིན་ཟེར།
ཁ་ཅིག །སྔོན་གྱི་ལས་ཀྱི་རྣམ་སྨིན་ཟེར། བཙུན་པ་དབྱངས་སྒྲོགས་ན་རེ།
རབ་མཐའི་བསམ་གཏན་བཞི་པ་སྒོམ་པའི་སྟོབས་ཀྱིས་ཚེ་གནས་པ་མཐུན་
པའི་ལས་ཀྱི་འབྱུང་བ་ལས་སྐྱེས་པས། ཏིང་ངེ་འཛིན་གྱི་མཐུ་ལས་བྱུང་བ་ཡིན་
གྱི། ལས་ཀྱི་རྣམ་སྨིན་མ་ཡིན་ནོ། །འོན་ཀྱང་ཕལ་ཆེར་ལ་དགོངས་ནས། སྲོག་
གི་དབང་( ༨ན)པོ་རྣམ་སྨིན་དུ་བཤད་པ་ཡིན་ཟེར།
རང་ལུགས་ནི། རྣམ་སྨིན་གྱི་ལོངས་སྤྱོད་པ་ཡིན་ཞིང་། གླིང་གསུམ་གྱི་
སྐྱེས་པ་དང་བུད་མེད་གྱི་རྟེན་ལ་གཏོང་འཇོག་བྱེད་པ་ཡིན་ཏེ། དེ་ལས་གཞན་

ལ་དེ་བྱེད་པའི་དགོས་པ་མི་འགྲུབ་པའི་ཕྱིར། འོ་ན། གང་ཟག་གང་གིས་བྱེད་
ཅེ་ན། བསམ་གཏན་བཞི་པ་སྒོམ་པའི་དུས་དང་མི་སྦྱོར་བའི་རྣམ་གྲོལ་ལམ་པ་
ཞིག་གིས་བྱེད་པ་ཡིན་ཏེ། ཉོན་མོངས་མེད་ཅིང་དབང་པོ་རྣོ་བས་ཏིང་ངེ་
འཛིན་ལ་དབང་ཐོབ་པའི་ཕྱིར། འོ་ན། གཏོང་འཇོག་གི་ཚུལ་ཇི་ལྟ་བུ་ཞེ་ན།
འཇོག་ཚུལ་ཡོད་དེ། དགེ་སློང་དགྲ་བཅོམ་པ་རྫུ་འཕྲུལ་དང་ལྡན་པ་སེམས་ལ་
དབང་ཐོབ་པ་ཞིག་གིས། དགེ་འདུན་དང་གང་ཟག་གང་ཡང་རུང་བ་ལ།
ལྷུང་བཟེད་དང་ཆོས་གོས་སོགས་འཚོ་བའི་ཡོ་བྱད་ཕུལ་ནས་ཤེས་བཞིན་དུ།
རབ་མཐའི་བསམ་གཏན་བཞི་པ་ལ་སྙོམས་པར་འཇུག །དེ་ལས་ལངས་ཏེ།
བདག་གི་ལོངས་སྤྱོད་གྱི་རྣམ་སྨིན་གང་ཡིན་པ་དེ་ཚེའི་རྣམ་སྨིན་དུ་གྱུར་ཅིག་
ཅེས་ཡིད་ལ་བསམ་ཞིང་ངག་ཏུ་ཡང་བརྗོད་དེ། འཇོག་པར་བྱེད་པ་ཡིན་ནོ། །
གཏོང་ཚུལ་ནི། དགེ་སློང་དགྲ་བཅོམ་པ་ཞེས་པ་ནས་དེ་ལས་ལངས་ཏེ་ཞེས་པ་
ཡན་ཆད་འདྲ་བ་ལ་བདག་གི་ཚེའི་རྣམ་སྨིན་ལོངས་སྤྱོད་ཀྱི་རྣམ་སྨིན་དུ་གྱུར་
ཅིག་ཅེས་ཡིད་ལ་བསམ་ཞིང་ངག་ཏུ་ཡང་བརྗོད་ནས་གཏོང་བར་བྱེད་པ་
ཡིན་ནོ། །
གཏོང་འཇོག་གི་དགོས་པ་ནི། རང་ཉིད་ཚེ་འདིར་ཡུན་རིང་དུ་མི་གནས་
པར་མཐོང་ཞིང་། གནས་ན་བསྟན་པ་དང་སེམས་ཅན་ལ་ཕན་ཐོགས་པར་
མཐོང་ནས་འཇོག་པར་བྱེད། རང་ཉིད་ཚེ་འདིར་ཡུན་རིང་དུ་གནས་ཀྱང་
བསྟན་པ་དང་སེམས་ཅན་ལ་ཕན་མི་ཐོགས་པར་མཐོང་ནས་གཏོང་བར་བྱེད་
པ་ཡིན་ཏེ། །འོ་ན། སྟོན་པས་སྐུ་ཚེའི་འདུ་བྱེད་གཏོང་འཇོག་བྱེད་པའི་དགོས་
པ་ཅི་ཡིན་ཞེ་ན། མདོ་སྡེ་པ་ན་རེ། འཆི་བ་ལ་མངའ་བརྙེས་པའི་ཕྱིར་དུ་སྐུ་
ཚེའི་འདུ་བྱེད་གཏོང་བ་དང་། ཚེ་ལ་མངའ་བརྙེས་པའི་ཕྱིར་དུ་སྐུ་ཚེའི་འདུ་
བྱེད་ཟླ་བ་གསུམ་གྱི་བར་དུ་བྱིན་གྱིས་བརླབས་པ་ཡིན་གྱི། དེ་ལས་ལྷག་པ་མ་
ཡིན་ཏེ། (༨ན)དེ་ཕྱིན་ཆད་སྐུ་དངོས་ཀྱི་གདུལ་བྱ་མེད་པའི་ཕྱིར། ཞེས་ཟེར།

གཟུགས་མེད་ཁམས་སུ་གཏོགས་པའི་ཕྱིར། ཞེས་འཆད་པ་ལ། དྲི་མེད་མ་
གཏོགས་འདོད་པར་གཏོགས། །ཞེས་སོགས་(༩བ) རྐང་པ་བཞི་བྱུང་།
དྲུག་པ་མཐོང་སྤང་དང་སྒོམ་སྤང་གི་ཁྱད་པར་ནི། དབང་པོ་ཉེར་གཉིས་
པོ་དེ་ལ་མཐོང་སྤང་དང་སྒོམ་སྤང་། སྤང་བྱ་ཡིན་མིན་གྱི་ཁྱད་པར་ཡོད་དེ།
ཡིད་ཀྱི་དབང་པོ་དང་ཚོར་བ་བདེ་བ་དང་། ཡིད་བདེ་དང་བཏང་སྙོམས་གྱི་
དབང་པོ་བཞི་པོ་དེ་ལ། མཐོང་སྤང་ཡིན་པ་དང་སྒོམ་སྤང་ཡིན་པ་དང་། སྤང་
བྱ་མ་ཡིན་པ་གསུམ་ཀ་ཡོད། ཡིད་མི་བདེ་ལ་མཐོང་སྤང་དང་སྒོམ་སྤང་གཉིས་
ཀའི་ཆ་ཡོད། དེ་ལ་སྤང་བྱ་མ་ཡིན་པ་མེད། གཟུགས་ཅན་གྱི་དབང་པོ་བདུན་
སྲོག་གི་དབང་པོ་སྡུག་བསྔལ་གྱི་དབང་པོ་དང་དགུ་ནི་སྒོམ་པས་སྤང་བྱ་ཁོ་ན་
ཡིན། དད་སོགས་དབང་པོ་ལྔ་ལ་སྒོམ་སྤང་དང་སྤང་བྱ་མིན་པ་གཉིས་ཀ་ཡོད།
ཐ་མ་གསུམ་སྤང་བྱ་མ་ཡིན་པའི་ཕྱིར། དང་པོ་གྲུབ་སྟེ། དེ་རྣམས་མཐོང་སྤང་
དང་མཚུངས་པར་ལྡན་པ་རྣམས་མཐོང་སྤང་དང༌། དེ་ལས་གཞན་པའི་ཟག་
བཅས་རྣམས་སྒོམ་སྤང་དང༌། ལྷག་མ་སྤང་བྱ་མ་ཡིན་པའི་ཕྱིར། གཉིས་པ་
གྲུབ་སྟེ། མཐོང་སྤང་དང་མཚུངས་ལྡན་རྣམས་མཐོང་སྤང༌། སྒོམ་སྤང་དང་
མཚུངས་ལྡན་རྣམས་སྒོམ་སྤང་ཡིན་པའི་ཕྱིར། གསུམ་པ་གྲུབ་ཏེ་དེ་དགུ་ལ་
སྤང་བྱ་མ་ཡིན་པ་མེད་དེ། དེ་དགུ་པོ་གང་རུང་ཡིན་ན་སྒོམ་སྤང་ཡིན་དགོས་
པའི་ཕྱིར། བཞི་པ་གྲུབ་སྟེ། དད་སོགས་དབང་པོ་ལྔ་ཟག་བཅས་རྣམས་
སྤང་ཡིན། ཟག་མེད་སྤང་བྱ་མ་ཡིན་པའི་ཕྱིར། ཐ་མ་གསུམ་སྤང་བྱ་མ་ཡིན་ཏེ།
ཟག་མེད་ཡིན་པའི་ཕྱིར། ཞེས་འཆད་པ་ལ། ཡིད་དང་ཚོར་བ་གསུམ་རྣམ་
གསུམ། །ཞེས་སོགས་ཤོཀ་གཅིག་གསུངས།
བཞི་པ་དབང་པོའི་རྙེད་གཏོང་ལ་གཉིས། རྙེད་ཚུལ་དང༌། གཏོང་ཚུལ་
ལོ། །དང་པོ་ལ་གསུམ། འདོད་པར་རྙེད་ཚུལ། གཟུགས་སུ་རྙེད་ཚུལ།
གཟུགས་མེད་དུ་རྙེད་ཚུལ་ལོ། །དང་པོ་ནི། དབང་པོ་ཐམས་ཅད་ཀྱི་རྙེད་ཚུལ་

མེད་ཀྱི་ཁམས་དག་ཏུ་འཆི་བའི་ཚེ་ནི་སྲོག་དང་ཡིད་དང་བཏང་སྙོམས་ཀྱི་
དབང་པོ་གསུམ་གཅིག་ཅར་དུ་འགགས་པར་འགྱུར། གཟུགས་ཁམས་སུ་འཆི་
བ་ན་མིག་སོགས་ལྔ་དང་སྲོག་ཡིད་བཏང་སྙོམས་( ༡་བ)ཀྱི་དབང་པོ་དང་
བརྒྱད་གཅིག་ཅར་དུ་འགག་པར་འགྱུར་རོ། །འདོད་པར་རིམ་གྱིས་འཆི་བའི་
དབང་དུ་བྱས་ན་མཚན་གཉིས་པ་ཞིག་འཆི་ན་མིག་སོགས་དབང་པོ་ལྔ་དང་
ཕོ་མོའི་དབང་པོ་གཉིས་དང་བདུན་གྱི་སྟེང་དུ་སྲོག་ཡིད་བཏང་སྙོམས་ཀྱི་
དབང་པོ་གསུམ་བསྣན་པས་བཅུ་འགགས་པའམ། ཕོ་མོ་གང་རུང་གི་མཚན་
དང་ལྡན་ན་དགུ་འགགས་པའམ། མཚན་གཉིས་ཀ་དང་མི་ལྡན་ན་བརྒྱད་པོ་
དེ་ཉིད་འགགས་པར་འགྱུར་བའི་ཕྱིར། ཞེས་འཆད་པ་ལ། གཟུགས་མེད་དག་
ཏུ་འཆི་བ་ན། །ཞེས་སོགས་རྐང་པ་བཞི་བྱུང༌། འདོད་པར་རིམ་གྱིས་འཆི་བའི་
དབང་དུ་བྱས་ན་དབང་པོ་བཞི་འགགས་པར་འགྱུར་ཏེ། ལུས་སྲོག་གི་དབང་
པོ་གཉིས་བཏང་སྙོམས་ཡིད་ཀྱི་དབང་པོ་གཉིས་དང་བཞི་འགགས་པར་
འགྱུར་བའི་ཕྱིར། ཞེས་འཆད་པ་ལ། རིམ་གྱིས་འཆི་བ་དག་ལ་བཞི། །ཞེས་
གསུངས། གཉིས་པ་ནི། དགེ་བས་འཆི་སེམས་བྱས་པ་ལས་འཆི་ན་དབང་པོ་
དུ་འགགས་པ་ཡོད་དེ། དགེ་བས་འཆི་སེམས་བྱས་པ་ལ་ཁམས་གསུམ་པོ་དེ་
ཐམས་ཅད་དུ་ངེས་ལྡན་གསུམ་གྱི་སྟེང་དུ་དད་སོགས་ལྔ་བསྣན་པས་གཟུགས་
མེད་དུ་དབང་པོ་བརྒྱད་འགགས་། གཟུགས་ཁམས་སུ་འཆི་ན་མིག་སོགས་ལྔ་
སྲོག་ཡིད་བཏང་སྙོམས་ཀྱི་དབང་པོ་གསུམ་དེའི་སྟེང་དུ་དད་སོགས་ལྔ་བསྣན་
པས་བཅུ་གསུམ་འགགས། འདོད་པར་རྫུས་སྐྱེས་མཚན་གཉིས་པ་འཆི་ན་
གཟུགས་ཅན་གྱི་དབང་པོ་བདུན་དང་སྲོག་ཡིད་བཏང་སྙོམས་ཀྱི་དབང་པོ་
གསུམ་དད་སོགས་ལྔ་དང་བཅོ་ལྔ་འགགས་པར་འགྱུར་རོ། །དེ་མཚན་གཉིས་
གང་རུང་གཅིག་དང་ལྡན་པ་འཆི་བ་ན་གཟུགས་ཅན་གྱི་དབང་པོ་དྲུག་སྲོག་
ཡིད་བཏང་སྙོམས་ཀྱི་དབང་པོ་གསུམ་དང་དད་སོགས་ལྔ་སྟེ་དབང་པོ་བཅུ་

བཞི་འགགས། མཚན་གཉིས་གང་རུང་དང་མི་ལྡན་ན། དབང་པོ་བཅུ་གསུམ་
འགགས། འདོད་པར་རིམ་གྱིས་འཆི་བ་ལ་སྲོག་ལུས་ཡིད་བཏང་སྙོམས་དང་
བཞིའི་སྟེང་དུ་དད་སོགས་དབང་པོ་ལྔ་བསྣན་པས་དགུ་འགགས་པར་འགྱུར་
བའི་ཕྱིར། ཞེས་འཆད་པ་ལ། དགེ་ལ་ཐམས་ཅད་དག་ཏུ་ལྔ། །ཞེས་གསུངས།
ལྔ་པ་དགེ་སྦྱོང་( ༡༡ན)ཚུལ་གྱི་འབྲས་བུ་དབང་པོ་དུས་ཐོབ་པ་ལ་གཉིས།
དངོས་ཀྱི་དོན་དང་། རྩོད་པ་སྤོང་བའོ། །དང་པོ་ལ་འབྲས་བུ་ཐོག་མཐའ་
གཉིས། དབང་པོ་དུས་ཐོབ་དང༌། འབྲས་བུ་བར་པ་གཉིས་དབང་པོ་དུས་
ཐོབ་བཤད་པའོ། །དང་པོ་འཆད་པ་ལ། འབྲས་བུ་ཐ་མ་གཉིས་དགུས་ཐོབ། །
ཅེས་གསུངས། འཕྲོས་ནི། ལྔ་དང་བརྒྱད་པོ་དེ་རྣམས་ནི། །ཞེས་སོགས་ཀྱི་
སྐབས་སུ། དད་སོགས་དབང་པོ་ལྔ་དང་ཟག་མེད་ཀྱི་དབང་པོ་གསུམ་སྟེ་
བརྒྱད་རྣམ་བྱང་ལ་དབང་བྱེད་པར་བཤད་པ་ལ། འོ་ན། དགེ་སྦྱོང་ཚུལ་གྱི་
འབྲས་བུ་དེ་དབང་པོ་དུས་ཐོབ་ཅེ་ན། དེའི་ལན་འཆད་པ་ལ། འདི་བྱུང་།
འབྲས་བུ་བཞིའི་ཐ་མ་རྒྱུན་ཞུགས་ཀྱི་འབྲས་བུ་དང་དགྲ་བཅོམ་པའི་འབྲས་
བུ་གཉིས་སོ་སོར་ཟག་མེད་ཀྱི་དབང་པོ་དགུས་ཐོབ་སྟེ། རྒྱུན་ཞུགས་ཀྱི་འབྲས་
བུ། ཉན་ཐོས་ཀྱི་མཐོང་ལམ་རྗེས་བཟོད་ཀྱི་ཚོགས་པ་ན་ཡོད་པའི་དད་སོགས་
དབང་པོ་ལྔ་དང་ཡིད་དབང་ཚོར་བ་བཏང་སྙོམས་ཀྱི་དབང་པོ། མཐོང་སྤང་
ཀུན་སྦྱོར་གསུམ་སྤངས་པའི་བྲལ་ཐོབ་འདྲེན་པར་བྱེད་པའི་ཀུན་ཤེས་བྱེད་
པའི་དབང་པོ། དེ་ལྟ་བུའི་བྲལ་ཐོབ་ཀྱི་རྟེན་བྱེད་པའི་ཀུན་ཤེས་ཀྱི་དབང་པོ་
དང་དགུས་ཐོབ། ཉན་ཐོས་དགྲ་བཅོམ་པའི་འབྲས་བུ་ཉན་ཐོས་ཀྱི་སྒོམ་ལམ་
རྡོ་རྗེ་ལྟ་བུའི་ཏིང་ངེ་འཛིན་གྱི་ཚོགས་པ་ན་ཡོད་པའི་ཀུན་ཤེས་པའི་དབང་པོ།
མི་སློབ་ལམ་གྱིས་བསྡུས་པའི་ཀུན་ཤེས་ལྡན་པའི་དབང་པོ། དེ་གཉིས་ཀྱི་
ཚོགས་པ་ན་ཡོད་པའི་དད་སོགས་ལྔ༌། ཚོར་བ་བདེ་བ་དང་། ཡིད་བདེ་དང་
བཏང་སྙོམས་ཀྱི་དབང་པོ་དགུས་ཐོབ་པའི་ཕྱིར། ཞེས་འཆད་པ་ལ། འབྲས་བུ་

གོམས་པ་ཞིག་ཡིན་ན། འཇིག་རྟེན་པའི་ལམ་ཞི་རགས་ཀྱི་རྣམ་པ་ཅན་གྱིས་
དངོས་སུ་ཐོབ་པ་ཡིན་པས། དད་སོགས་ལྔ་ཡིད་བསམ་གཏན་དང་པོའི་ཉེར་
བསྡོགས་ཀྱིས་བསྡུས་པའི་བཏང་སྙོམས་ཀྱི་དབང་པོ་སྟེ་བདུན་གྱིས་ཐོབ་པའི་
ཕྱིར། དེ་དབང་པོ་བརྒྱད་ཀྱིས་ཐོབ་པ་ཡོད་དེ། མཐར་གྱིས་པའི་ཕྱིར་འོང་
དབང་པོ་རྣོ་རྟུལ་གང་ཡིན་ཀྱང༌། སྔོན་ལྷག་མཐོང་ཤས་ཆེར་སྤྱོད་པ་ཡིན་ན།
ཀུན་ཤེས་པའི་དབང་པོ་དང་སྔར་གྱི་དབང་པོ་བདུན་གྱིས་ཐོབ་པའི་ཕྱིར། དེ་
དབང་པོ་དགུས་ཐོབ་པ་ཡོད་དེ། ཆགས་བྲལ་སྔོན་སོང་གི་ཕྱིར་མི་འོང་གི་
འབྲས་བུ་དེ་དབང་པོ་དགུས་ཐོབ་པའི་ཕྱིར་ཏེ། དབང་( ༡༢ན)པོ་དགུ་ནི་རྒྱུན་
ཞུགས་ཀྱི་འབྲས་བུ་ཐོབ་བྱེད་ཀྱི་དབང་པོ་དེ་དགུ་པོ་དེ་ཉིད་ཡིན་ནོ། །གཉིས་
པ་ནི། ཕྱིར་མི་འོང་གི་འབྲས་བུ་དབང་པོ་བདུན་གྱིས་ཐོབ་པ་ཡོད་དེ། རིམ་
གྱིས་པའི་ཕྱིར་མི་འོང་དབང་རྟུལ། འཇིག་རྟེན་པའི་ལམ་གྱིས་ཕྱིར་མི་འོང་གི་
འབྲས་བུ་ཐོབ་པར་བྱེད་པའི་ཚེ་དད་སོགས་ལྔ་ཡིད་བཏང་སྙོམས་ཀྱི་དབང་
པོས་ཐོབ་པའི་ཕྱིར། དེ་བརྒྱད་ཀྱིས་ཐོབ་པ་ཡོད་དེ། མཐར་གྱིས་པའི་ཕྱིར མི་
འོང་དབང་རྟུལ་འདས་ལམ་གྱིས་ཕྱིར་མི་འོང་གི་འབྲས་བུ་ཐོབ་པའི་ཚེ་སྔར་
གྱི་བདུན་དང་ཀུན་ཤེས་པའི་དབང་པོས་ཐོབ་པའི་ཕྱིར། དེ་དགུས་ཐོབ་པ་
ཡོད་དེ། ཆགས་བྲལ་སྔོན་སོང་གི་ཕྱིར་མི་འོང་གི་འབྲས་བུ་རྒྱུན་ཞུགས་ལ་
བཤད་པ་ལྟར་གྱི་དབང་པོ་དགུ་པོ་དེས་ཐོབ་པའི་ཕྱིར།
སའི་ཁྱད་པར་ཡོད་དེ། སམ་གཏན་དང་པོ་གཉིས་ཀྱི་དངོས་གཞི་ལ་
བརྟེན་ན་ཡིད་བདེ་དང་། གསུམ་པའི་དངོས་གཞི་ལ་བརྟེན་ན་བདེ་བ་དང་།
བཞི་པའི་དངོས་གཞི་ལ་བརྟེན་ན་བཏང་སྙོམས་ཀྱི་དབང་པོས་ཐོབ་པའི་ཕྱིར།
འབྲས་བུ་རིམ་གྱིས་པའི་ཕྱིར་མི་འོང་དབང་རྣོན་གྱི་འབྲས་བུ། དབང་པོ་
བརྒྱད་ཀྱིས་ཐོབ་པ་ཡོད་དེ། དེ་དབང་རྣོན་ཞི་གནས་ཤས་ཆེར་སྤྱོད་པ་ལ་
གོམས་པ་ཡིན་ན། འཇིག་རྟེན་པའི་ལམ་ཞི་རགས་ཀྱི་རྣམ་པ་ཅན་ལ་དགའ་

དབང་པོ་བཅུ་གཅིག་གིས་ཐོབ་པ་སྲིད་པའི་ཕྱིར། ཅེས་འཆད་པ་ལ།
་པ་ལ། བཅུ་གཅིག་དག་གིས། ཞེས་སོགས་རྐང་པ་གཉིས་བྱུང་།
དེ་ལ་ཁ་ཅིག །ཕྱིར་མི་འོང་ཉམས་པ་སོར་ཆུད་པར་བྱེད་ནའང་དངང་པོ་
བཅུ་གཅིག་ལ་བརྟེན་ནས་སོར་ཆུད་པ་སྲིད་པར་ཐལ། ཚུལ་དེ་མཚུངས་པའི་
ཕྱིར། ཟེར་ན་མི་མཚུངས་ཏེ། ཕྱིར་མི་འོང་དབང་རྣོན་ཉམས་པ་མི་སྲིད་པའི་
ཕྱིར། རྟུལ་པོ་ཉམས་པ་བདེ་བའི་དབང་པོས་སོར་ཆུད་པ་མི་སྲིད་པའི་ཕྱིར།
དེར་ཐལ། ཕྱིར་མི་འོང་དབང་རྟུལ་གོང་སའི་ཉོན་མོངས་པས་ཉམས་ཀྱང་
འབྲས་བུ་ཁྱད་པར་ཅན་ལས་ཉམས་པ་ཡིན་གྱི། འབྲས་བུ་ཙམ་པོ་བ་ལས་
ཉམས་པ་མ་ཡིན་ལ། འདོད་པའི་ཉོན་མོངས་མངོན་དུ་གྱུར་ན། དེ་ཕྱིར་མི་
འོང་གི་འབྲས་བུ་ཙམ་ལས་ཉམས་པས་དེ་སོར་ཆུད་པ་( ༡༣ན)ལ་འདོད་པའི་
ཉོན་མོངས་སྤོང་དགོས། དེ་སྤོང་བ་ལ་ཉེར་བསྡོགས་ཀྱི་སེམས་ཁོ་ན་ལ་ལྟོས་
ཤིང་། ཉེར་བསྡོགས་བཏང་སྙོམས་ཀྱི་ས་པ་ཡིན་པའི་ཕྱིར། དབང་རྟུལ་ཉམས་
པ་སོར་ཆུད་པར་བྱེད་ན། དད་སོགས་ལྔ་དང་ཡིད་དང་ཀུན་ཤེས་པ་བཏང་
སྙོམས་དག་གི་དེ་དབང་རྣོན་དུ་སྦྱངས་པས་རྣམ་གྲོལ་ལམ་དགུ་པའི འི་ཚེ།
དངོས་གཞི་ཡིད་བདེ་དང་དགུས་ཐོབ་པ་སྲིད་ཀྱི་དེ་ལས་མང་བས་ཐོབ་པ་མི་
སྲིད་པའི་ཕྱིར།
དབང་པོའི་ལྡན་ཚུལ་བཤད་པ།
༈ དྲུག་པ་དབང་པོའི་ལྡན་ཚུལ་ལ་གཉིས། ངེས་ལྡན་དང་། སྲིད་ལྡན་ནོ།
དང་པོ་ལ་བདུན། གསུམ་དང་ལྡན་པ། བཞི་དང་ལྡན་པ། ལྔ་དང་ལྡན་པ།
བདུན་དང་ལྡན་པ། བརྒྱད་དང་ལྡན་པ། བཅུ་གཅིག་དང་ལྡན་པ། བཅུ་
གསུམ་དང་ལྡན་པའོ། །དང་པོ་ནི། བཏང་སྙོམས་དང་ནི་སྲོག་གི་དབང་པོ་
དང་ཡིད་ཀྱི་དབང་པོ་སྟེ་གསུམ་གང་རུང་དང་ལྡན་པ་ལ། དེ་གསུམ་ཀ་དང་

ལྡན་པས་ཁྱབ་སྟེ། དེ་གསུམ་ངེས་ལྡན་གྱི་དབང་པོ་ཡིན་པའི་ཕྱིར། ཞེས་
འཆད་པ་ལ། བཏང་སྙོམས་དང་ནི་སྲོག་དང་ནི། །ཡིད་དང་ལྡན་ལ་ངེས་
གསུམ་ལྡན། །ཞེས་གསུངས། ཁ་ཅིག །སེམས་མེད་སྙོམས་འཇུག་ལ་གནས་
པའི་གང་ཟག་གི་རྒྱུད་ལ་སྲོག་དབང་མེད་པར་ཐལ། དེའི་རྒྱུད་ལ་ཡིད་དང་
ཚོར་བ་བཏང་སྙོམས་ཀྱི་དབང་པོ་མེད་པའི་ཕྱིར། དེར་ཐལ། ཆོས་ཅན་དེའི་
ཕྱིར། ཞེས་ཟེར་ན། ཁྱབ་པ་མ་ངེས་ཏེ། དེའི་རྒྱུད་ལ་དེ་རྣམས་མངོན་འགྱུར་
བ་མེད་ཀྱང་། དེའི་རྒྱུད་ལ་དེ་གསུམ་ཡོད་པའི་ཕྱིར་ཏེ། དེའི་རྒྱུད་ལ་དེ་གསུམ་
གྱི་ཐོབ་པ་ཡོད་པའི་ཕྱིར། ཞེས་བརྗོད་པར་བྱའོ། །འདིར་སྨྲས་པ། ཁོ་བོའི་
རྣམ་དཔྱོད་ཉི་མའི་འོད་ཟེར་གྱིས། །ཆོས་མངོན་མཛོད་ཀྱི་པདྨོ་ཁ་ཕྱེ་ཚེ། །
བདག་ལ་འགྲན་འདོད་ཕྲག་དོག་གིས་གཟིར་བའི།། དྲེགས་ལྡན་རྣམས་ཀྱིས་
མུན་ཁུང་བརྟེན་འདི་མཚར། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་
པའོ། །
གསུམ་པོ་དེ་ལས་གཞན་རྣམས་ངེས་ལྡན་གྱི་དབང་པོ་མ་ཡིན་ཏེ། གསུམ་
( ༡༣བ)པོ་དེ་དང་ལྡན་ལ། དབང་པོ་གཟུགས་ཅན་བདུན་མ་ཐོབ་པ་དང་། དེ་
རྣམས་ཉམས་པ་དང་། བསམ་གཏན་བཞི་པ་ཡན་ཆད་ལ་ཚོར་བའི་དབང་པོ་
བཞི་མི་ལྡན། དེ་མན་ཆད་ལ་བཞི་པོ་ཅི་རིགས་པ་མི་ལྡན། དགེ་རྩ་ཆད་པ་
དད་སོགས་ལྔ་དང་མི་ལྡན། སོ་སོ་སྐྱེ་བོ་ཟག་མེད་གསུམ་དང་མི་ལྡན་པའི་
ཕྱིར། སྲོག་དབང་དང་ལྡན་ན་མིག་དང་ལྡན་པས་མ་ཁྱབ་སྟེ། འདོད་པར་
མིག་མ་ཐོབ་པ་དང་། ཐོབ་པ་ལས་ཉམས་པ་རྣམས་ཀྱིས་དེ་མ་ཐོབ་པའི་ཕྱིར།
དེ་དང་ལྡན་ན། ལུས་དབང་དང་ལྡན་པས་མ་ཁྱབ་སྟེ། གཟུགས་མེད་ཁམས་
པ་ཡོད་པའི་ཕྱིར། ཕོ་མོའི་དབང་པོ་གང་རུང་དང་ལྡན་པས་མ་ཁྱབ་སྟེ།
གཟུགས་ཁམས་པ་ཡོད་པའི་ཕྱིར། བདེ་བའི་དབང་པོ་དང་ལྡན་པས་མ་ཁྱབ་
སྟེ། བསམ་གཏན་བཞི་པར་སྐྱེས་པའི་སོ་སྐྱེ་ཡོད་པའི་ཕྱིར། ཡིད་བདེ་དང་

ལྡན་པས་མ་ཁྱབ་སྟེ། བསམ་གཏན་གསུམ་པར་སྐྱེས་པའི་སོ་སྐྱེ་ཡོད་པའི་ཕྱིར།
དད་སོགས་ལྔ་དང་ལྡན་པས་མ་ཁྱབ་སྟེ། དགེ་རྩ་ཆད་པའི་གང་ཟག་ཡོད་པའི་
ཕྱིར། · དྲི་མེད་གསུམ་དང་ལྡན་པས་མ་ཁྱབ་སྟེ། སོ་སོ་སྐྱེ་བོ་ཡོད་པའི་ཕྱིར།
གཉིས་པ་ནི། བདེ་བའི་དབང་པོ་དང་ལྡན་ན། དབང་པོ་བཞི་དང་ལྡན་
པས་ཁྱབ་སྟེ། ངེས་ལྡན་གསུམ་དང་རང་ཉིད་བསྣན་པས་བཞི་དང་ལྡན་པས་
ཁྱབ་པའི་ཕྱིར། ཞེས་འཆད་པ་ལ། བདེ་ལུས་ལྡན་ལ་བཞི་དག་དང་། །ཞེས་
གསུངས། བདེ་བའི་དབང་པོ་དང་ལྡན་ན་ལུས་དབང་དང་ལྡན་པས་མ ཁྱབ་
སྟེ། གཟུགས་མེད་ཁམས་པ་ཡོད་པའི་ཕྱིར། བདེ་བ་དང་ལྡན་ན་ཡིད་བདེ་
དང་ལྡན་པས་མ་ཁྱབ་སྟེ། བསམ་གཏན་གསུམ་པར་སྐྱེས་པའི་སོ་སོ་སྐྱེ་བོ་དེ་
དང་མི་ལྡན་པའི་ཕྱིར། བདེ་བའི་དབང་པོ་དང་ལྡན་པའི་གང་ཟག་ཡོད་དེ།
བསམ་གཏན་བཞི་པ་ཡན་ཆད་དུ་སྐྱེས་པའི་སོ་སྐྱེ་མ་གཏོགས་པའི་འཕགས་
པ་ཐམས་ཅད་དེ་དང་ལྡན་པའི་ཕྱིར། ལུས་དབང་དང་ལྡན་པ་ལ་དབང་པོ་
བཞི་དང་ལྡན་པས་ཁྱབ་སྟེ། ངེས་ལྡན་གསུམ་དང་རང་ཉིད་བསྣན་པའི་བཞི་
དང་ངེས་པར་ལྡན་པའི་ཕྱིར། ཞེས་འཆད་པ་ལ། ( ༡༤ན) བདེ་ལུས་ལྡན་ལ་
བཞི་དག་དང་། །ཞེས་གསུངས། གསུམ་པ་ནི། མིག་དང་སོགས་པས་བསྡུས་པ་
རྣ་བ་དང་སྣ་དང་ལྕེའི་དབང་པོ་བཞི་པོ་གང་རུང་དང་ལྡན་པ་ལ་དབང་པོ་
ལྔ་དང་ལྡན་པས་ཁྱབ་སྟེ། ལུས་སྲོག་བཏང་སྙོམས་ཡིད་དང་བཞིའི་སྟེང་དུ་
རང་ཉིད་བསྣན་པས་ལྔ་དང་ལྡན་པའི་ཕྱིར། ཞེས་འཆད་པ་ལ། མིག་སོགས་
ལྡན་ལ་ལྔ་དང་ལྡན། །ཞེས་གསུངས། ཡིད་བདེ་དང་ལྡན་ན་ལྔ་དང་ལྡན་པས་
ཁྱབ་སྟེ། བདེ་ལྡན་བཞི་རང་ཉིད་དང་ལྔ་དང་ལྡན་པས་ཁྱབ་པའི་ཕྱིར། ཞེས་
འཆད་པ་ལ། ཡིད་བདེ་ལྡན་ཡང༌། ཞེས་གསུངས། བསམ་གཏན་གསུམ་པའི་
རྟེན་ཅན་གྱི་སོ་སྐྱེ་རྣམས་བདེ་བ་དང་ལྡན་ཏེ། དེ་དེའི་སས་བསྡུས་ཀྱི་བདེ་བ་
ཉོན་མོངས་ཅན་དང་ལྡན་པའི་ཕྱིར།

བཞི་པ་ནི། སྡུག་བསྔལ་གྱི་དབང་པོ་དང་ལྡན་པ་ལ་དབང་པོ་བདུན་དང་
ངེས་པར་ལྡན་ཏེ། ཡིད་མི་བདེ་མ་གཏོགས་པའི་ཚོར་བ་གསུམ་སྲོག་ཡིད་
གཉིས་ལུས་དབང་རང་ཉིད་རྣམས་དང་ངེས་པར་ལྡན་པའི་ཕྱིར། ཞེས་འཆད་
པ་ལ། སྡུག་བསྔལ་ལྡན། བདུན་དང་། ཞེས་གསུངས།
ལྔ་པ་ནི། མོ་དབང་ཕོ་དབང་གང་རུང་དང་ལྡན་ན། བརྒྱད་དང་ལྡན་
པས་ཁྱབ་སྟེ། བཤད་མ་ཐག་པ་བདུན་པོའི་སྟེང་དུ་རང་ཉིད་བསྣན་པས་
བརྒྱད་དང་ལྡན་པའི་ཕྱིར། ཞེས་འཆད་པ་ལ། མོའི་དབང་སོགས་ལྡན།
བརྒྱད་དང་། ཞེས་གསུངས། སོགས་པའི་སྒྲས་དད་སོགས་ལྔ་དང་ལྡན་པ་ལ་
བརྒྱད་དང་ངེས་པར་ལྡན་སྟེ། སྲོག་ཡིད་བཏང་སྙོམས་གསུམ་གྱི་སྟེང་དུ་རང་
ཉིད་བསྣན་པས་བརྒྱད་དང་ལྡན་པའི་ཕྱིར།
དྲུག་པ་ནི། མི་སློབ་ལམ་ཀུན་ཤེས་ལྡན་པའི་དབང་པོ་དང་ལྡན་ན།
དབང་པོ་བཅུ་གཅིག་དང་ལྡན་པས་ཁྱབ་སྟེ། ཀུན་ཤེས་ལྡན་པའི་དབང་པོ་
དང་བདེ་དབང་དང་ཡིད་བདེ་དང་བཏང་སྙོམས་དང་སྲོག་དང་ཡིད་དང་
དད་སོགས་ལྔ་རྣམས་དང་ལྡན་པས་ཁྱབ་པའི་ཕྱིར། སྒོམ་ལམ་ཀུན་ཤེས་པའི་
དབང་པོ་དང་ལྡན་ན། དབང་པོ་བཅུ་གཅིག་དང་ལྡན་པས་ཁྱབ་སྟེ། ཀུན་
( ༡༤བ)ཤེས་པའི་དབང་པོ་དང་བདེ་བ་དང་ཡིད་བདེ་བཏང་སྙོམས་སྲོག་ཡིད་
གསུམ་དང་དད་སོགས་ལྔ་དང་ལྡན་པས་ཁྱབ་པའི་ཕྱིར། ཞེས་འཆད་པ་ལ།
ཀུན་ཤེས་ལྡན་པ་ཡི། དབང་པོ་ལྡན་ལ་བཅུ་གཅིག་ལྡན། ཞེས་གསུངས།
ཁོ་ན་རེ། བསམ་གཏན་གསུམ་པ་མན་ཆད་ཀྱི་རྟེན་ཅན་གྱི་སྒོམ་ལམ་པ།
ཀུན་ཤེས་པའི་དབང་པོ་དང་ལྡན་ན་བཤད་མ་ཐག་པའི་དབང་པོ་བཅུ་
གཅིག་དང་ལྡན་པར་རིགས་མོད་ཀྱང་། བསམ་གཏན་བཞི་པ་ཡན་ཆད་ཀྱི་
སྒོམ་ལམ་པ་ཆོས་ཅན། བདེ་བ་དང་ཡིད་བདེ་བ་སོགས་དབང་པོ་བཅུ་གཅིག་
དང་ལྡན་པར་ཐལ། ཀུན་ཤེས་པའི་དབང་པོ་དང་ལྡན་པའི་ཕྱིར། ཁྱབ་པ་

ཁས། འདོད་མི་ནུས་ཏེ། རང་ས་ན་ནི་དེ་གཉིས་མེད། འོག་སའི་དེ་གཉིས་ནི་
ས་འཕོས་པས་སྤངས་པས་ཕྱིར། ཟེར་ན་སྐྱོན་མེད་དེ། ས་འཕོས་པས་ཟག་
བཅས་ཀྱི་བདེ་བ་དང་ཡིད་བདེ་སྤངས་ཀྱང་། བདེ་བ་དང་ཡིད་བདེ་ཟག་མེད་
ས་འཕོས་པས་མི་གཏོང་བས་བསམ་གཏན་བཞི་པ་ཡན་ཆད་དུ་སྐྱེས་པའི་
འཕགས་པ་ལ་བདེ་བ་དང་ཡིད་བདེ་ཟག་མེད་ཡོད་པ་མི་འགལ་བའི་ཕྱིར་ཏེ།
དེ་ལ་དེ་གཉིས་ཀྱི་ཐོབ་པ་ཡོད་པའི་ཕྱིར་ཏེ། གང་ལས་ཆགས་བྲལ་བྱ་ཕྱིར་
གང་། །ཐོབ་པ་དེར་ཡང་འོག་མའང་ཐོབ། །ཅེས་གསུངས་པའི་ཕྱིར།
བདུན་པ་ནི། མཐོང་ལམ་ཀུན་ཤེས་བྱེད་པའི་དབང་པོ་དང་ལྡན་པ་ལ།
དབང་པོ་བཅུ་གསུམ་དང་ངེས་པར་ལྡན་ཏེ། ཀུན་ཤེས་བྱེད་པའི་དབང་པོ་
ཡིད་དང་སྲོག་དང་ལུས་དང་ཡིད་མི་བདེ་ལས་གཞན་པའི་ཚོར་བ་བཞི་དང་
དད་སོགས་ལྔ་དང་ལྡན་པའི་ཕྱིར། ཅེས་འཆད་པ་ལ། ཀུན་ཤེས་བྱེད་པའི་
དབང་ལྡན་ལ། །བཅུ་གསུམ་དག་དང་ལྡན་པ་ཡིན། །ཞེས་གསུངས། གཉིས་པ་
སྲིད་ལྡན་ལ། ཉུང་ལྡན་དང༌། མང་ལྡན་གཉིས། དང་པོ་ནི། དགེ་རྩ་ཆད་ནས་
མེད་པའི་ནང་གི་དབང་པོ་ཉུང་བ་དང་ལྡན་ལ་དབང་པོ་བརྒྱད་དང་ལྡན་པ་
སྲིད་དེ། ལུས་ཀྱི་དབང་པོ་ཚོར་བ་སོགས་དབང་པོ་ལྔ་སྲོག་ཡིད་ཀྱི་དབང་པོ་
གཉིས་ཏེ་བརྒྱད་དང་ལྡན་པ་སྲིད་པའི་ཕྱིར། གཟུགས་མེད་( ༡༥ན)དུ་སྐྱེས་
པའི་བྱིས་པ་སྟེ་སོ་སྐྱེའང་དེ་བཞིན་དུ་དབང་པོ་བརྒྱད་དང་ལྡན་པ་སྲིད་དེ།
བཏང་སྙོམས་དང་སྲོག་དང་ཡིད་དང་དད་སོགས་དགེ་བ་ལྔ་རྣམས་དང་ལྡན་
པའི་ཕྱིར། ཞེས་འཆད་པ་ལ། དགེ་མེད་ནང་ན་ཉུང་ལྡན་པ། །ཞེས་སོགས་
བློཀ་གཅིག་བྱུང་། གཉིས་པ་ནི། དབང་པོ་མང་པོ་དང་ལྡན་པ་ལ་བཅུ་དགུ་
དང་ལྡན་པ་ཡོད་དེ། དྲི་མེད་ཀྱི་དབང་པོ་གསུམ་མ་གཏོགས་པའི་དབང་པོ་
གཞན་རྣམས་དང་ལྡན་པ་ཡོད་པའི་ཕྱིར། དེར་ཐལ། མཚན་གཉིས་པ་དགེ་རྩ་
མ་ཆད་པའི་དབང་པོ་ཀུན་ཚང་བ་ལ་དབང་པོ་བཅུ་དགུ་ལྡན་པའི་ཕྱིར། དེར་

མ་ཟད་འཕགས་པ་ཆགས་བཅས་རྒྱུན་ཞུགས་དང་ཕྱིར་འོང་གཉིས་ཀྱང་
དབང་པོ་བཅུ་དགུ་དང་ལྡན་ཏེ། ཕོ་མོའི་མཚན་གང་རུང་གཅིག་དང་ལྡན་ན།
རྒྱུན་ཞུགས་ལ་དྲི་མེད་ཀྱི་དབང་པོ་གཉིས་མ་གཏོགས་གཞན་རྣམས་དང་ལྡན།
མཐོང་ལམ་པ་ཡིན་ན་དྲི་མེད་ཕྱི་མ་གཉིས་དང་མི་ལྡན། སྒོམ་ལམ་པ་ཡིན་ན་
དྲི་མེད་ཐོག་མཐའ་གཉིས་དང་མི་ལྡན་པའི་ཁྱབ་པའི་ཕྱིར། ཞེས་འཆད་པ་ལ།
མང་པོར་ལྡན་ལ་བཅུ་དགུ་སྟེ།། །ཞེས་སོགས་རྐང་པ་བཞི་བྱུང་། འདོད་པ་ལ་
འདོད་ཆགས་དང་བྲལ་བ་ལ་ཡིད་མི་བདེ་མི་ལྡན་ནོ། །
གཉིས་པ་འདུས་བྱས་ཀྱི་སྐྱེ་ཚུལ་རྒྱས་པར་འཆད་པ་ལ།
༈ གཉིས་པ་འདུས་བྱས་ཀྱི་སྐྱེ་ཚུལ་རྒྱས་པར་འཆད་པ་ལ། དངོས་དང་།
ཞར་ལ་རྒྱུ་རྐྱེན་འབྲས་བུ་དང་བཅས་པ་བཤད་པའོ། །དང་པོ་ལ་གཉིས།
གཟུགས་ཅན་གྱི་སྐྱེ་ཚུལ་དང་། གཟུགས་ཅན་མ་ཡིན་པའི་སྐྱེ་ཚུལ་ལོ། །དང་པོ་
འཆད་པ་ལ། འདོད་ན་དབང་པོ་མེད་པ་དང༌། །ཞེས་སོགས་རྐང་པ་བཞི་
བྱུང་། འདི་གང་ལས་འཕྲོས་ན། འདུས་བྱས་ཆོས་རྣམས་དེ་དག་ཀྱང་། །ཞེས་
སོགས་བཤད་ན། འདུས་བྱས་ཀྱི་ཆོས་རྣམས་མཚན་ཉིད་ཐ་དད་པས་ཐ་དད་
པ་ཁོ་ནར་སྐྱེས་པའམ། ལྷན་ཅིག་སྐྱེ་བའང་ཡོད་དམ་ཞེ་ན། དེའི་ལན་འཆད་
པ་ལ་འདི་བྱུང་། འདིའི་སྐབས་སུ་སྤྱིའི་དོན་དང་། ཡན་ལག་གི་དོན་གཉིས་
ལས། དང་པོ་ནི། དེ་ཡང་ཤེས་བྱ་ཐམས་ཅད་གཞི་ལྔར་འདུས་( ༡༥བ)ཏེ།
སྣང་བ་གཟུགས་ཀྱི་གཞི། གཙོ་བོ་སེམས་ཀྱི་གཞི། འཁོར་སེམས་བྱུང་གི་གཞི།
ལྡན་མིན་འདུ་བྱེད་ཀྱི་གཞི། འདུས་མ་བྱས་ཀྱི་གཞི་རྣམས་ཀྱིས་བསྡུས་པའི་
ཕྱིར།འདུས་མ་བྱས་སྐྱེ་བ་མེད་པས་ཆོས་གང་དང་ཡང་ལྷན་ཅིག་ཏུ་སྐྱེ་བ་
མེད་ལ། གཟུགས་ཅན་དང་གཟུགས་ཅན་མ་ཡིན་པའི་འདུས་བྱས་ཀྱི་སྐྱེ་ཚུལ་
ལ་གཉིས་ལས། དང་པོ་གཟུགས་ཅན་གྱི་སྐྱེ་ཚུལ་ནི། རྡུལ་ལ་གཉིས་ཡོད་དེ།

རྫས་རྡུལ་དང་བསགས་རྡུལ་གཉིས་སུ་ཡོད་པའི་ཕྱིར། གཟུགས་ཅན་ཀུན་གྱི་
ཆུང་མཐའ་རྫས་རྡུལ་དེ་ཆོས་ཅན། རང་ཡིན་པ་དང་། རང་འདུས་བྱས་སུ་
མཚོན་པའི་སྐྱེ་སོགས་བཞི་དང་ལྷན་ཅིག་ཏུ་སྐྱེ་བ་ཡིན་ལ།རང་དང་རྫས་
གཅིག་པའི་རྡུལ་གཞན་གང་དང་ཡང་ལྷན་གཅིག་ཏུ་སྐྱེ་བ་མེད་དེ།རང་སྐྱ་
ཐུབ་པའི་རྫས་ཡོད་ཡིན་པའི་ཕྱིར། དཔེར་ན་རྡུལ་ཕྲ་རབ་བཞིན་ནོ། །རྡུལ་ཕྲ་
རབ་གཉིས་ཡན་ཆད་འདུས་པའི་གོང་བུ་ལ་བསགས་རྡུལ་ཞེས་བྱ་ལ།རྡུལ་ཕྲ་
རབ་དང་རྡུལ་ཕྲན་འགལ། རགས་པ་དང་རྡུལ་ཕྲན་མི་འགལ་ཏེ། རྡུལ་ཕྲ་
རབ་བདུན་འདུས་པའི་གོང་བུ་དེ་དེའི་གཞི་མཐུན་ཡིན་པའི་ཕྱིར།འདོད་
ཁམས་སུ་བསགས་རྡུལ་རྣམས་རྫས་བརྒྱད་དང་ལྷན་གཅིག་སྐྱེས་པས་ཁྱབ་
སྟེ། རང་དང་དངོས་རྒྱུ་ཚོགས་པ་ཚར་གཅིག་པའི་འབྱུང་བཞིའི་རྡུལ་དང་།
གཟུགས་དྲི་རོ་རེག་བྱ་བཞི་རྣམས་དང་ལྷན་ཅིག་སྐྱེ་བས་ཁྱབ་པའི་ཕྱིར། ལུས་
དབང་དང་ལྡན་པ་ལ་རང་བསྣན་པས་དགུ་དང་ལྷན་ཅིག་སྐྱེ། དབང་པོ་
གཞན་དང་ལྡན་པ་ལ་རང་བསྣན་པས་བཅུ་དང་ལྷན་ཅིག་སྐྱེ་བས་ཁྱབ་པའི་
ཕྱིར་ཏེ། འདོད་ན་དབང་པོ་མེད་པ་དང༌། །།ཞེས་སོགས་རྐང་པ་བཞི་བྱུང་།
གཟུགས་ཁམས་སུ་བསགས་རྡུལ་རྣམས་རྫས་དྲུག་དང་ལྷན་ཅིག་སྐྱེ་བས་ཁྱབ་
སྟེ། རང་དང་དངོས་རྒྱུ་ཚོགས་པ་ཚར་གཅིག་པའི་འབྱུང་བ་བཞི། གཟུགས་
རེག་བྱ་གཉིས་རྣམས་དང་ལྷན་ཅིག་སྐྱེ་བས་ཁྱབ་པའི་ཕྱིར། ལུས་དབང་དང་
ལྡན་པ་ལ་རང་བསྣན་པས། རྫས་བདུན་དང་ལྷན་ཅིག་སྐྱེ། དབང་པོ་གཞན་
དང་ལྡན་པ་ལ་རང་བསྣན་པས་བརྒྱད་དང་ལྷན་ཅིག་སྐྱེ་བས་ཁྱབ་( ༡༦ན)སྟེ།
གཟུགས་ན་དབང་པོ་མེད་པ་དང༌། །སྒྲ་མེད་ཕྲ་རབ་རྡུལ་རྫས་དྲུག །ལུས་
དབང་ལྡན་ལ་རྫས་བདུན་ནོ།། །དབང་པོ་གཞན་ལྡན་རྫས་བརྒྱད་དོ། །ཞེས་
སྦྱར་བར་བྱེད་པ་ཡིན་པའི་ཕྱིར། གཉིས་པ་ཡན་ལག་གི་དོན་ནི། འདོང་
ཁམས་ཀྱི་བསགས་རྡུལ་རྣམས་རྫས་བརྒྱད་དང་ལྷན་ཅིག་སྐྱེ་སྟེ། འདོད་པ་ན་

དབང་པོ་མེད་ཅིང་སྒྲའི་རྡུལ་ཡང་མེད་པའི་ཉི་ཟེར་གྱི་རྡུལ་ཕྲ་རབ་རྣམས་
ཀྱང༌་། རྡུལ་རྫས་བརྒྱད་དང་ངེས་པར་ལྷན་ཅིག་སྐྱེ་བའི་ཕྱིར། ལུས་དབང་
དང་ལྡན་པ་ལ་ནི་རྫས་དགུ་དང་ལྷན་ཅིག་སྐྱེ་སྟེ། ལུས་དབང་གི་ཚོགས་པ་ན་
བཤད་མ་ཐག་པའི་རྫས་བརྒྱད་ངེས་པར་ཡོད་ཅིང༌། དེའི་སྟེང་དུ་ལུས་དབང་
རང་ཉིད་བསྣན་པས་དགུ་དང་ལྷན་ཅིག་སྐྱེ་བའི་ཕྱིར། ལུས་ཀྱི་དབང་པོ་ལས་
གཞན་མིག་སོགས་དང་ལྡན་པ་ལ་ནི་རྫས་བཅུ་ངེས་པར་ལྷན་ཅིག་སྐྱེ་སྟེ། སྔར་
གྱི་དགུའི་སྟེང་དུ་མིག་སོགས་གང་རུང་བསྣན་པས་བཅུ་ངེས་པར་སྐྱེ་བའི་
ཕྱིར།
གཟུགས་ཅན་མ་ཡིན་པའི་སྐྱེ་ཚུལ།
༈ གཉིས་པ་གཟུགས་ཅན་མ་ཡིན་པའི་སྐྱེ་ཚུལ་ལ། མདོར་བསྟན། རྒྱས་
བཤད་གཉིས་ལས། ། དང་པོ་འཆད་པ་ལ། སེམས་དང་སེམས་བྱུང་ངེས་ལྷན་
ཅིག །ཅེས་སོགས་རྐང་པ་ཕྱེད་དང་གསུམ་བྱུང༌། འཕྲོས་ནི། འདོད་ན་དབང་
པོ་མེད་པ་དང་། །ཞེས་སོགས་ཀྱིས། གཟུགས་ཅན་གྱི་སྐྱེ་ཚུལ་དེ་ལྟར་འཆད་ན།
གཟུགས་ཅན་མ་ཡིན་པའི་སྐྱེ་ཚུལ་ཅི་ཞེ་ན། དེའི་ལན་འཆད་པ་ལ་འདི་བྱུང་།
སེམས་དང་སེམས་བྱུང་ངེས་པར་ལྷན་ཅིག་སྐྱེ་སྟེ། དེ་གཉིས་ལྷན་ཅིག་འབྱུང་
བའི་རྒྱུ་འབྲས་ཡིན་པའི་ཕྱིར། གཟུགས་ཅན་དང་སེམས་བྱུང་མ་ཡིན་པའི་
འདུས་བྱས་ཀྱི་སྐྱེ་ཚུལ་ཡོད་དེ། འདུས་བྱས་ཐམས་ཅད་འདུས་བྱས་ཀྱི་མཚན་
ཉིད་སྐྱེ་སོགས་བཞི་དང་ལྷན་ཅིག་སྐྱེ། རྒྱུད་ཀྱི་བསྡུས་པའི་ཐོབ་པ་དུས་མཉམ་
པ་རྣམས་ཐོབ་བྱའི་ཆོས་དང་ལྷན་ཅིག་སྐྱེ་བའི་ཕྱིར། འམ་གྱི་སྒྲའི་དོན་ཡོད་དེ།
འགོག་པ་གཉིས་ཀྱི་ཐོབ་པ་སྐྱེས་ཀྱང་ཐོབ་བྱ་མི་སྐྱེ་བར་བསྟན་པའི་ཕྱིར།
གཉིས་པ་རྒྱས་པར་བཤད་པ་ལ། མཚུངས་ལྡན་སེམས་བྱུང་བཤད་པ་
( ༡༦༠) དང་། མཚུངས་ལྡན་མ་ཡིན་པའི་འདུ་བྱེད་ཀྱི་ཕུང་པོ་བཤད་པ་དང་

གཉིས། དང་པོ་ལ། སྡེ་ཚན་དུ་ངེས་པའི་རྣམ་དབྱེ། མ་ངེས་པའི་མཚུངས་ལྡན།
སེམས་གང་གི་འཁོར་དུ་སེམས་བྱུང་དུ་འབྱུང་། འདྲ་བ་ལྟ་བུའི་ཁྱད་པར།
ཐད་དད་ལྟ་བུའི་གཅིག་པ་དང་ལྔའོ། །དང་པོ་ལ་བསྟན་བཤད་གཉིས། དང་
པོ་འཆད་པ་ལ། སེམས་བྱུང་རྣམ་ལྔ་སྟེ། །ས་མང་ལ་སོགས་ཐ་དད་ཕྱིར། །ཞེས་
གསུངས། འཕྲོས་ནི། སེམས་དང་སེམས་བྱུང་ངེས་ལྷན་ཅིག །ཅེས་སེམས་
སེམས་བྱུང་ངེས་པར་ལྷན་ཅིག་ཏུ་སྐྱེ་བར་བཤད་པ་ལ། ཁོ་ན་རེ། འོ་ན།
སེམས་བྱུང་དུ་ཡོད་ཅེ་ན། དེའི་ལན་འཆད་པ་ལ། འདི་འབྱུང་། འདིའི་སྐབས་
སུ། སྤྱི་དོན་དང་། ཡན་ལག་གི་དོན་གཉིས་ལས། དང་པོ་ལ། གཙོ་བོ་སེམས་
བཤད་པ། འཁོར་སེམས་བྱུང་བཤད་པ་དང་གཉིས། དང་པོ་ལ། མཚན་ཉིད་
དང་དབྱེ་བ་གཉིས། དང་པོ་ནི། རང་གི་འཁོར་དུ་བྱུང་བའི་སེམས་བྱུང་དང་
མཚུངས་ལྡན་རྣམ་པ་ལྔའི་སྒོ་ནས་མཚུངས་པའི་རིག་པ། སེམས་ཀྱི་མཚན་
ཉིད། གཉིས་པ་ནི། དེ་ལ་དབྱེ་ན། མིག་གི་རྣམ་པར་ཤེས་པ་ནས། ཡིད་ཀྱི་
རྣམ་པར་ཤེས་པའི་བར་དྲུག་ཡོད། སེམས་ཡིད་རྣམ་པར་ཤེས་པ་གསུམ་དོན་
གཅིག་སྟེ། སེམས་དང་ཡིད་དང་རྣམ་ཤེས་ནི། །དོན་གཅིག་ཅེས་གསུངས་པའི་
ཕྱིར། ཀུན་གཞི་ཁས་ལེན་པ་རྣམས་ཀྱིས། སེམས་ཀུན་གཞི་རྣམ་ཤེས་ཡིད་ཉོན་
རྣམ་པར་ཤེས་པ་འཇུག་ཤེས་དྲུག་དང་བཅས་པ་བཞེད་དོ།
གཉིས་པ་སེམས་བྱུང་ལ། མཚན་ཉིད་དབྱེ་བ་གཉིས་ལས། དང་པོ་ནི།
རང་གཙོ་བོ་སེམས་གང་གི་འཁོར་དུ་འབྱུང་བའི་གཙོ་སེམས་དང་མཚུངས་
ལྡན་རྣམ་པ་ལྔའི་སྒོ་ནས་མཚུངས་པར་ལྡན་པའི་རིག་པ།སེམས་བྱུང་གི་
མཚན་ཉིད། གཙོ་སེམས་དང་འཁོར་སེམས་བྱུང་རྣམས་མཚུངས་ལྡན་རྣམ་པ་
ལྔའི་སྒོ་ནས་མཚུངས་ཏེ། རྟེན། དམིགས་པ། རྣམ་པ། དུས། རྫས་མཚུངས་
པའི་ཕྱིར། རྟེན་མཚུངས་ཏེ། གཙོ་བོ་གང་ལ་བརྟེན་པའི་དབང་པོ་དེ་ལ་དེའི
( ༡༧ན) འཁོར་སེམས་བྱུང་རྣམས་ཀྱང་བརྟེན་པའི་ཕྱིར། དེར་ཐལ། དཔེར་ན།

མིག་གི་རྣམ་པར་ཤེས་པ། མིག་དབང་ལ་བརྟེན་ནས་འབྱུང་བ་བཞིན། མིག་
གི་རྣམ་པར་ཤེས་པའི་འཁོར་སེམས་བྱུང་ཡང་།མིག་དབང་ལ་བརྟེན་ནས་
འབྱུང་བའི་ཕྱིར། དམིགས་པ་མཚུངས་ཏེ། གཙོ་བོའི་སེམས་ཀྱིས་ཡུལ་གང་
ལ་དམིགས་པའི་ཡུལ་དེ་ལ་དེའི་འཁོར་དུ་གྱུར་པའི་སེམས་བྱུང་རྣམས་ཀྱིས་
ཀྱང་དམིགས་པའི་ཕྱིར། རྣམ་པ་མཚུངས་ཏེ། གཙོ་བོ་སེམས་དེ་གང་གི་རྣམ་
པ་ཅན་དུ་སྐྱེས་པ་དེ་ལྟར་འཁོར་སེམས་བྱུང་རྣམས་ཀྱང་སྐྱེ་བའི་ཕྱིར། དུས་
མཚུངས་ཏེ། གཙོ་བོ་སེམས་དང་དེའི་འཁོར་དུ་གྱུར་པའི་སེམས་བྱུང་རྣམས་
ཀྱང་སྐྱེས་གནས་འཇིག་གསུམ་དུས་མཉམ་པར་བྱེད་པའི་ཕྱིར། རྫས་མཚུངས་
ཏེ། སེམས་རྣམས་རིགས་མཐུན་རྫས་རེ་རེ་བ་ཡིན་པ་ལྟར། སེམས་བྱུང་རྣམས་
ཀྱང་དེ་ལྟར་ཡིན་པའི་ཕྱིར་ཏེ། མཛོད་འགྲེལ་ལས། རྫས་མཚུངས་པ་གང་ཞེ་
ན། ཇི་ལྟར་སེམས་གཅིག་ཁོ་ན་ཡིན་པ་དེ་བཞིན་དུ། སེམས་ལས་བྱུང་བ་
རྣམས་ཀྱང་རེ་རེ་བ་ཡིན་པའོ། །སྒྲ་དོན་ནི། དགེ་བ་དང་མི་དགེ་བའི་བག་
ཆགས་བསགས་པས་སེམས་དང་སེམས་ཀྱི་འཁོར་དུ་འཕྲལ་འཕྲལ་དུ་འབྱུང་
བས་སེམས་བྱུང་ཞེས་བྱའོ། །ཞེས་གསུངས་པའི་ཕྱིར། ཁ་ཅིག །དབུས་མཐའ་
ལས། དེ་ལ་དོན་མཐོང་རྣམ་པར་ཤེས། །དེའི་ཁྱད་པར་སེམས་ལས་བྱུང་། །
ཞེས་པའི་དོན་དུ་བསམ་ནས། དོན་གྱི་ངོ་བོ་ཙམ་རིག་པའི་བློ། སེམས་ཀྱི་
མཚན་ཉིད། ཁྱད་པར་རིག་པའི་བློ། སེམས་བྱུང་གི་མཚན་ཉིད་དུ་འདོད་པ་
ནི། བློ་གྲོས་རྩིངས་པ་རྣམས་ཀྱི་བབ་ཅོལ་ཡིན་ཏེ། ཁྱོད་ལྟར་ན་དོན་གྱི་ངོ་བོ་
དང་ཁྱད་པར་གཉིས་ཀ་རྟོགས་པའི་བློ་མེད་དགོས་ལ། དེ་ལྟར་ན་ཆོས་ཐམས་
ཅད་མཁྱེན་པའི་ཡེ་ཤེས་མེད་དགོས། དེ་ལྟར་ན་ཐམས་ཅད་མཁྱེན་པ་མེད་
དགོས། དེ་ལྟར་ན་སོ་ཐར་གྱི་མདོ་ལས། ཐམས་ཅད་མཁྱེན་པ་ལ་ཕྱག་འཚལ་
ལོ། །ཞེས་སྨོས་པ་དོན་མེད་དུ་ཐལ་བ་སོགས་( ༡༧བ) ཉེས་པ་དུ་མའི་འབྱུང་
ཁུངས་སུ་འགྱུར་བས། བག་ཡོད་པར་བྱོས་ཤིག །ཡང་སེམས་ལ་དབྱེ་ན། བཅུ་

གཉིས་ཡོད་དེ།ཁམས་གསུམ་གྱི་དགེ་སེམས་གསུམ། འདོད་པའི་མི་དགེ་བའི་
སེམས། སློབ་པ་དང་མི་སློབ་པའི་སེམས་གཉིས། མ་བསྒྲིབས་ལུང་མ་བསྟན་གྱི་
སེམས་དང་། བསྒྲིབས་ལུང་མ་བསྟན་གྱི་སེམས་གསུམ་གསུམ་ཏེ་བཅུ་གཉིས་
ཡོད་པའི་ཕྱིར།གཉིས་པ་སེམས་བྱུང་གི་དབྱེ་བ་ལ་གཉིས། ཀུན་བཏུས་ནས་
བཤད་ཚུལ། མཛོད་འགྲེལ་ལས་བཤད་ཚུལ་ལོ། །
དང་པོ་ནི། སེམས་བྱུང་ལ་དབྱེ་ན། ལྔ་བཅུ་རྩ་གཅིག་ཡོད་དེ། ཀུན་འགྲོ་
ལྔ། ཡུལ་ངེས་ལྔ་། དགེ་བ་བཅུ་གཅིག །རྩ་ཉོན་དྲུག །ཉེ་ཉོན་ཉི་ཤུ །གཞན་
འགྱུར་བཞི་དང་ལྔ་བཅུ་རྩ་གཅིག་ཡོད་པའི་ཕྱིར། ཚོར་བ། འདུ་ཤེས། སེམས་
པ། རེག་པ། ཡིད་བྱེད་དང་ལྔ་ཆོས་ཅན། ཀུན་འགྲོ་ཞེས་བྱ་སྟེ། རྣམ་ཤེས་
ཀུན་གྱི་འཁོར་དུ་འགྲོ་བའི་ཕྱིར་ཏེ། ལྔ་པོ་གང་རུང་གཅིག་མ་ཚང་ན་རྣམ་
ཤེས་ཡུལ་ལ་ལོངས་སྤྱོད་ཚུལ་མི་རྫོགས་ཏེ། སེམས་པ་དང་ཡིད་བྱེད་མེད་ན།
སེམས་ཡུལ་ལ་ཆགས་པ་མེད། དམིགས་པ་བྱེ་བྲག་པ་ལ་གཏོད་པ་ཡང་མེད་
པའི་ཕྱིར། རེག་པ་མེད་ན་ཚོར་བའི་རྟེན་མི་འབྱུང༌། ཚོར་བ་འདུ་ཤེས་མེད་ན་
ཡུལ་མྱོང་བ་དང་། ཐུན་མོང་མ་ཡིན་པའི་མཚན་མ་འཛིན་མི་ནུས་པའི་ཕྱིར།
འདུན་པ། མོས་པ། ཏིང་ངེ་འཛིན། དྲན་པ། ཤེས་རབ་དང་ལྔ་ཆོས་ཅན། ཡུལ་
ངེས་ཞེས་བྱ་སྟེ། ཡུལ་བྱེ་བྲག་པ་ཁོ་ན་ལ་འཇུག་པར་ངེས་པའི་ཕྱིར། དད་པ།
བཏང་སྙོམས། ངོ་ཚ་ཤེས་པ། ཁྲེལ་ཡོད་པ། མ་ཆགས་པ། ཞེ་སྡང་མེད་པ།
གཏི་མུག་མེད་པ། བརྩོན་འགྲུས། ཤིན་སྦྱངས། བག་ཡོད། རྣམ་པར་མི་འཚེ་
བ་དང་བཅུ་གཅིག་ཆོས་ཅན། དགེ་བ་ཞེས་བྱ་སྟེ། མ་དད་པ་སོགས་ཀྱི་གཉེན་
པོ་བྱེད་པའི་ཕྱིར། འདོད་ཆགས། ཁོང་ཁྲོ། ང་རྒྱལ། མ་རིག་པ། ཐེ་ཚོམ།
མཐར་འཛིན་གྱི་ལྟ་བ་དང་དྲུག་ཆོས་ཅན། རྩ་ཉོན་ཞེས་བྱ་( ༡༨ན) སྟེ། སེམས་
ཉོན་མོངས་པར་བྱེད་པའི་རྒྱུའི་གཙོ་བོ་ཡིན་པའི་ཕྱིར། ཁྲོ་བ། འཆབ་པ
འཚིག་པ། ཕྲག་དོག །སེར་སྣ། གཡོ་སྒྱུ། འཁོན་དུ་འཛིན་པ། རྒྱགས་པ། རྣམ་
  

འཚེ། ངོ་ཚ་མེད་པ། ཁྲེལ་མེད་པ། རྨུག་པ། རྒོད་པ། མ་དད་པ། ལེ་ལོ། བག་
མེད། བརྗེད་ངེས། ·ཤེས་བཞིན་མ་ཡིན་པ། རྣམ་གཡེང་སྟེ་ཉི་ཤུ་ཆོས་ཅན། ཉེ་
ཉོན་ཞེས་བྱ་སྟེ། རྩ་ཉོན་གྱི་ཆར་གཏོགས་ཤིང༌། སེམས་ཉེ་བར་ཉོན་མོངས་
པར་བྱེད་པས་དེ་ལྟར་བརྗོད་པའི་ཕྱིར། གཉིད་དང་འགྱོད་པ་གཉིས། རྟོག་
དཔྱོད་གཉིས་དང་བཞི་ཆོས་ཅན། གཞན་འགྱུར་ཞེས་བྱ་སྟེ། མཚུངས་ལྡན་གྱི་
དབང་གིས་དགེ་བ་དང་མི་དགེ་བ་དང་། ལུང་མ་བསྟན་གཞན་དུ་འགྱུར་བའི་
ཕྱིར། གཉིས་པ་མཛོད་ལས་བཤད་ཚུལ་ནི། ཉེ་ཉོན་ཐ་མ་བརྗེད་ངེས། ཤེས་
བཞིན་མ་ཡིན་པ། རྣམ་གཡེང་གསུམ་དང༌། ཤེས་རབ་དང་། གཏི་མུག་མེད་
པ་དང་ལྔ་བོར་བས། ཞེ་དྲུག་ཡོད། སྡེ་ཚན་དུ་ངེས་པ་ལ། སེམས་ཀྱི་ས་
མང་སོགས་སྡེ་ཚན་ལྔ་ཡོད་པ་རྣམས་དང་། དེ་དག་ཁམས་གང་ན་ཡོད་པ་
སོགས་ཀྱི་ཁྱད་པར་ཚིག་དོན་ད་ལྟ་ཉིད་དུ་འཆད་པར་འགྱུར་བ་ལས་ཤེས་
པར་བྱའོ། །
༈ འདིར་སྨྲས་པ། གོང་འོག་མངོན་པའི་གཞུང་ལ་མ་སྦྱངས་པར། སེམས་
དང་སེམས་བྱུང་རྣམ་གཞག་མི་ཤེས་པས། །བློ་གསལ་གདུལ་བྱའི་ཚོགས་
རྣམས་དེ་རིང་ནས། །ལེགས་པར་བཤད་པའི་རྒྱ་མཚོ་འདི་ལ་ལྟོས། །ཞེས་བྱ་བ་
ནི་བར་སྐབས་ཀྱི་ཚིགས་སུ་བཅད་པའོ།། །།
༈ གཉིས་པ་ནི་སེམས་བྱུང་སྡེ་ཚན་དུ་ངེས་པ་ལ་རྣམ་པ་ལྔ་སྟེ། སེམས་ཀྱི་
ས་མང་པོ་སོགས་པས་བསྡུས་པ་དགེ་བའི་ས་མང་། ཉོན་མོངས་ཆེན་པོའི་ས་
མང་། མི་དགེ་བའི་ས་མང་། ཉོན་མོངས་ཆུང་ངུའི་ས་མང་སྟེ། སྡེ་ཚན་ཐ་དད་
པ་རྣམ་པ་ལྔ་ཡོད་པའི་ཕྱིར། གཉིས་པ་རྒྱས་བཤད་ལ། སེམས་ཀྱི་ས་མང་
བཤད་པ་སོགས་ལྔ་ཡོད་དེ། དང་པོ་སེམས་ཀྱི་ས་མང་འཆད་པ་ནི། ས་མང་ལ་
སོགས་ཐ་དད་ཕྱིར། །ཞེས་བཤད་ན། སེམས་( ༡༨བ)ཀྱི་ས་མང་ལ་དབྱེ་ན། དུ་
ཡོད་ཅེ་ན། དེ་འཆད་པ་ལ། ཚོར་དང་སེམས་པ་འདུ་ཤེས་དང་། །ཞེས་སོགས་

རྐང་པ་བཞི་བྱུང་། དོན་ནི། ཚོར་བ་དང༌། སེམས་པ་དང༌། འདུ་ཤེས་དང་།
འདུན་པ་དང་། རེག་པ་དང༌། བློ་གྲོས་དང་། དྲན་པ་དང་། ཡིད་ལ་བྱེད་པ་
དང་མོས་པ་དང་། རྩེ་གཅིག་པའི་ཏིང་ངེ་འཛིན་ཏེ་བཅུ་པོ་ཆོས་ཅན། སེམས་
ཀྱི་ས་མང་ཡིན་ཏེ། གཙོ་སེམས་ཐམས་ཅད་ཀྱི་འཁོར་དུ་འབྱུང་བའི་སེམས་
བྱུང་ཡིན་པའི་ཕྱིར། གཉིས་པ་དགེ་བའི་ས་མང་དེ་འཆད་པ་ལ། སེམས་ཀྱི་ས་
མང་དེ་ལྟར་ཡིན་ན། དགེ་བའི་ས་མང་དེ་ཇི་ལྟ་བུ་ཞེ་ན། དེ་འཆད་པ་ལ།
དད་དང་བག་ཡོད་ཤིན་ཏུ་སྦྱངས། །ཞེས་སོགས་རྐང་པ་བཞི་བྱུང༌། དོན་ནི།
དད་པ་དང་། བག་ཡོད་པ་དང་། སེམས་ལས་སུ་རུང་བའི་ཤིན་ཏུ་སྦྱངས་པ་
དང་། བཏང་སྙོམས་པ་དང་། ངོ་ཚ་ཤེས་པ་དང༌། ཁྲེལ་ཡོད་པ་དང་། རྩ་བ་
གཉིས་ཏེ། འདོད་ཆགས་དང་། ཞེ་སྡང་གཉིས། རང་ཡུལ་ལ་རང་སྟོབས་ཀྱིས་
ཆགས་པ་མེད་པ་དང་། རང་ཡུལ་ལ་རང་སྟོབས་ཀྱིས་སྡང་བ་མེད་པ་དང་།
གཞན་ལ་ཐོ་མི་འཚམ་པའི་རྣམ་པར་མི་འཚེ་བ་དང་། དགེ་བ་ལ་སྤྲོ་བའི་
བརྩོན་འགྲུས་ཏེ་བཅུ་པོ་ཆོས་ཅན། དགེ་བའི་ས་མང་ཡིན་ཏེ། རྟག་ཏུ་ངགེ་
བའི་སེམས་ཐམས་ཅད་ཀྱི་འཁོར་ཁོ་ནར་འབྱུང་བའི་སེམས་བྱུང་ཡིན་པའི་
ཕྱིར། བཏང་སྙོམས་ལ་དུ་མ་ཡོད་པ་ལས། འདིའི་བཏང་སྙོམས་འདུ་བྱེད་ཀྱི་
བཏང་སྙོམས་ཡིན་ནོ། །
གསུམ་པ་ནི། དགེ་བའི་ས་མང་དེ་ལྟར་ཡིན་ན། ཉོན་མོངས་ཆེན་པོའི་ས་
མང་དེ་ཇི་ལྟ་བུ་ཞེ་ན། དེ་འཆད་པ་ལ། རྨོངས་དང་། ཞེས་སོགས་རྐང་པ་
གསུམ་བྱུང༌། དོན་ནི། རྨོངས་པ་མ་རིག་པ་དང༌། བག་མེད་པ་དང་། ལེ་ལོ་
དང་། མ་དད་པ་དང་། སེམས་མི་གསལ་བའི་རྨུགས་པ་དང༌། སེམས་གཡེང་
བར་བྱེད་པའི་རྒོད་པ་དང་དྲུག་ཆོས་ཅན། ཉོན་མོངས་ཆེན་པོའི་ས་མང་ཡིན་
ཏེ། ཉོན་མོངས་ཅན་གྱི་སེམས་ཐམས་ཅད་ཀྱི་འཁོར་དུ་དུས་རྟག་ཏུ་འབྱུང་
བའི་སེམས་བྱུང་ཡིན་གྱི། གཙོ་སེམས་གཞན་གྱི་འཁོར་དུ་མི་འབྱུང་བའི་

སེམས་( ༡༩ན) བྱུང་ཡིན་པའི་ཕྱིར། བཞི་པ་ནི། མི་དགེ་ལ་ནི་ཁྲེལ་མེད་དང་། །
ངོ་ཚ་མེད་པའོ། །ཞེས་གསུངས། དང་པོ་ནི། ཁྲེལ་མེད་དང་། ངོ་ཚ་མེད་པའི་
སེམས་བྱུང་གཉིས་ཆོས་ཅན། མི་དགེ་བའི་ས་མང་ཡིན་ཏེ། མི་དགེ་བའི་
སེམས་ཀྱི་འཁོར་དུ་འབྱུང་བ་གང་ཞིག །སེམས་གཞན་གྱི་འཁོར་དུ་མི་འབྱུང་
བའི་སེམས་བྱུང་ཡིན་པའི་ཕྱིར། ལྔ་བ་ནི། ཁྲོ་བ་དང༌། འཁོན་དུ་འཛིན་དང་
གཡོ་དང་ནི། །ཞེས་སོགས་རྐང་པ་ཕྱེད་དང་ལྔ་གསུངས། དོན་ནི། གནོད་
སེམས་མིན་པའི་ཀུན་ནས་མནར་བར་སེམས་པའི་ཁྲོ་བ་དང་། འཁོན་དུ་
འཛིན་པ་དང་། སེམས་གྱ་གྱུ་བྱེད་པའི་གཡོ་དང་ནི། གཞན་ལ་འགྲན་སེམས་
བྱེད་པའི་ཕྲག་དོག་དང་། སྡིག་པ་ལ་མངོན་པར་ཞེན་པའི་འཚིག་པ་དང་།
ཉེས་པ་སྦེད་པར་བྱེད་པའི་འཆབ་སེམས་དང༌། སེར་སྣ་དང་། རང་ལ་ཡོན་
ཏན་མེད་བཞིན་དུ་ཡོད་པ་ལྟར་འཆོས་པའི་སྒྱུ་དང་། རང་གི་ཆོས་ལ་ཆགས་
པའི་རྒྱགས་པ་དང་། གཞན་ལ་ཐོ་འཚམས་པའི་རྣམ་འཚེ་དང་བཅུ་ཆོས་ཅན།
ཉོན་མོངས་ཆུང་ངུའི་ས་པ་ཡིན་ཏེ། མཚུངས་ལྡན་གྲོགས་ཀྱི་ཆུང་ངུ་། སྤང་བྱ་
རིགས་ཀྱི་ཆུང་ངུ་། རྟེན་པ་རྣམ་ཤེས་ཀྱི་ཆུང་ངུ་ཡིན་པ་གང་ཞིག །ཉོན་མོངས་
ཆུང་ངུ་འདོད་པའི་སས་བསྡུས་ཀྱི་ཡིད་ཀྱི་རྣམ་ཤེས་སུ་གྱུར་པའི་ཉོན་མོངས་
ཀྱི་སེམས་ཀྱི་འཁོར་དུ་འབྱུང་ཞིང་ཁྱོད་ཡོད་པས་ཁྱབ་པའི་སེམས་བྱུང་ཡིན་
པའི་ཕྱིར།
དང་པོ་གྲུབ་སྟེ། མ་རིག་པ་ཙམ་དང་མཚུངས་པར་ལྡན་པའི་ཕྱིར། གཉིས་
པ་གྲུབ་སྟེ། སྒོམ་སྤང་ཁོ་ན་ཡིན་པའི་ཕྱིར། གསུམ་པ་གྲུབ་སྟེ། ཡིད་ཀྱི་རྣམ་
ཤེས་ཁོ་ན་དང་མཚུངས་པར་ལྡན་པའི་ཕྱིར། གཉིས་པ། མ་ངེས་པའི་ས་
མཚུངས་བཤད་པ་ལ། སྡེ་ཚན་དུ་མ་ངེས་པའི་སེམས་བྱུང་བརྒྱད་ཡོད་དེ།
རྟོག་དང་དཔྱོད་དང་འགྱོད་པ་དང་། །གཉིད་དང་ཁོང་ཁྲོ་ཆགས་རྣམས་དང་།
ང་རྒྱལ་ཐེ་ཚོམ་ཞེས་གསུངས་པ། །བརྒྱད་ནི་ངེས་པ་མིན་པར་བཤད། །ཅེས་
 

སློབ་དཔོན་དབྱིག་བཤེས་ཀྱིས་བཤད་པ་ལྟར་ཡིན་པའི་ཕྱིར།རྟོག་དཔྱོད་
( ༡༩བ) གཉིས། འགྱོད་གཉིད་གཉིས། ཁོང་ཁྲོ་ཆགས་པ་གཉིས། ང་རྒྱལ་ཐེ་
ཚོམ་གཉིས་དང་བརྒྱད་ཆོས་ཅན། མ་ངེས་པ་ཞེས་བྱ་སྟེ། སྡེ་ཚན་ལྔ་པོ་དེའི་
ནང་དུ་མ་འདུས་པས་དེ་ལྟར་བཤད་པའི་ཕྱིར། སྡེ་ཚན་དང་པོ་བཞིར་མ་ངེས་
ཏེ། སེམས་ཐམས་ཅད་དང་། དགེ་བའི་སེམས་དང་། ཉོན་མོངས་ཅན་དང་།
མི་དགེ་བའི་སེམས་ཀྱི་འཁོར་དུ་འབྱུང་བར་མ་ངེས་པའི་ཕྱིར། ཉོན་མོངས་
ཆུང་ངུའི་ས་པར་མ་ངེས་ཏེ། ཆུང་ངུའི་རྒྱུ་མཚན་གསུམ་ཅི་རིགས་པ་མ་ཚང་
བའི་ཕྱིར་ཏེ། རྟོག་དཔྱོད་ལ་གསུམ་ཀ་དང་། འགྱོད་པ་ལ་དང་པོ་དང་།
གཉིད་ལ་དང་པོ་གཉིས་དང་། ཆགས་སྡང་ལ་ཐ་མ་གཉིས་དང་། ང་རྒྱལ་
དང་། ཐེ་ཚོམ་ལ་བར་པ་མ་ཚང་བའི་ཕྱིར།
གསུམ་པ་སེམས་གང་གི་འཁོར་དུ་སེམས་བྱུང་དུ་འབྱུང་འཆད་པ་ལ།
འདོད་པར་འབྱུང་ཚུལ་དང་། ཁམས་གོང་མར་འབྱུང་ཚུལ་གཉིས། དང་པོ་
འདོད་པར་སེམས་གང་གི་འཁོར་དུ་སེམས་བྱུང་དུ་འབྱུང་ཞེ་ན། འདོད་པར་
འབྱུང་ཚུལ་འཆད་པ་ལ། འདོད་པའི་དགེ་བའི་སེམས་ལ་ནི། །ཞེས་སོགས་
རྐང་པ་བཅུ་གསུངས། དོན་ནི། འདོད་པའི་དགེ་བའི་སེམས་ལ་ནི་འཁོར་
སེམས་བྱུང་ཉི་ཤུ་རྩ་གཉིས་འབྱུང་སྟེ། སེམས་ཀྱི་ས་མང་བཅུ། དགེ་བའི་
སེམས་ཀྱི་ས་མང་བཅུ། རྟོག་དཔྱོད་གཉིས་དང་བཅས་པ་འབྱུང་བའི་ཕྱིར།
སྐབས་ལ་ལར་དེའི་འཁོར་དུ་སེམས་བྱུང་ཉེར་གསུམ་འབྱུང་བ་ཡོད་དེ། དེའི་
འཁོར་དུ་བཤད་མ་ཐག་པའི་ཉེར་གཉིས་ཀྱི་སྟེང་དུ། མི་དགེ་བ་བྱས་པ་ལ་
འགྱོད་པའི་སེམས་བྱུང་བསྣན་པས་ཉེར་གསུམ་འབྱུང་བའི་ཕྱིར། ཞེས་འཆང་
པ་ལ། འདོད་པའི་དགེ་བའི་ཅེས་སོགས་རྐང་པ་བཞི་བྱུང་། མི་དགེ་བའི་
སེམས་ཀྱི་འཁོར་ལ་སེམས་བྱུང་ཉི་ཤུ་འབྱུང་བ་ཡོད་དེ། ཆགས་སོགས་ཉོན་
མོངས་གཞན་དང་མ་འདྲེས་པའི་མ་རིག་པ་དང་མཚུངས་ལྡན་དང་། ལྟ་བ་ཐ་

མ་གསུམ་དང་མཚུངས་ལྡན་འདྲེས་པ་ལའང་འཁོར་དུ་སེམས་བྱུང་ཉི་ཤུ་
འབྱུང་བའི་ཕྱིར་ཏེ། སེམས་ཀྱི་ས་མང་བཅུ། ཉོན་མོངས་ཆེན་( ༢༠ན)པོའི་ས་
མང་དྲུག །ཁྲེལ་མེད་དང་ངོ་ཚ་མེད་པ་གཉིས། རྟོག་དཔྱོད་གཉིས་འབྱུང་བའི་
ཕྱིར་ཏེ། ཞེས་འཆད་པ་ལ། མི་དགེ་ལ་ནི་མ་འདྲེས་དང༌། །ལྟ་དང་ལྡན་ལའང་
ཉི་ཤུ་འབྱུང༌། །ཞེས་གསུངས། ཉོན་མོངས་པ་ཆགས་སྡང་གཉིས་ང་རྒྱལ་ཐེ་
ཚོམ་གཉིས་ཏེ་བཞི་དང་ཁྲོ་བ་དང་ལ་སོགས་པ། ཉོན་མོངས་ཆུང་ངུའི་ས་པ་
ལྷག་མ་དགུ། དགེ་བ་བྱས་པ་ལ་འགྱོད་པའི་མི་དགེ་བ་དང་མཚུངས་པར་
ལྡན་པའི་སེམས་ལ་ནི་འཁོར་སེམས་བྱུང་ཉི་ཤུ་རྩ་གཅིག་འབྱུང་སྟེ། བཤད་མ་
ཐག་པའི་ཉི་ཤུའི་སྟེང་དུ། འདོད་ཆགས་ནས་འགྱོད་པའི་བར་གང་རུང་རེ་རེ་
བསྣན་པས་ཉེར་གཅིག་འབྱུང་བའི་ཕྱིར། ཞེས་འཆད་པ་ལ། ཉོན་མོངས་བཞི་
དང་ཁྲོ་སོགས་དང་། །འགྱོད་པ་དང་ནི་ཉི་ཤུ་གཅིག །ཅེས་གསུངས། ལྟ་བ་
དང་པོ་གཉིས་དང་མཚུངས་ལྡན་གྱི་བསྒྲིབས་ལུང་མ་བསྟན་གྱི་སེམས་ལ་ནི་
འཁོར་དུ་སེམས་བྱུང་བཅོ་བརྒྱད་འབྱུང་སྟེ། སེམས་གྱི་ས་མང་བཅུ། ཉོན་
མོངས་ཆེན་པོའི་ས་མང་དྲུག །རྟོག་དཔྱོད་གཉིས་རྣམས་འབྱུང་བའི་ཕྱིར།
ཞེས་འཆད་པ་ལ། སྒྲིབ་ལ་བཅོ་བརྒྱད། ཅེས་གསུངས། བསྒྲིབས་ལུང་མ་
བསྟན་ལས་གཞན་མ་བསྒྲིབས་ལུང་མ་བསྟན་གྱི་སེམས་ལ་འཁོར་དུ་སེམས་
བྱུང་བཅུ་གཉིས་འབྱུང་བ་དག་ཏུ་འདོད་དེ། སེམས་ཀྱི་ས་མང་བཅུ་དང་།
རྟོག་དཔྱོད་གཉིས་འབྱུང་བའི་ཕྱིར། ཞེས་འཆད་པ་ལ། ལུང་མ་བསྟན།
གཞན་ལ་བཅུ་གཉིས་དག་ཏུ་འདོད། །ཅེས་གསུངས། དགེ་མི་དགེ་ལུང་
མ་བསྟན་གྱི་སེམས་གང་ལ་སྟེ་གང་གི་འཁོར་དུ་གཉིད་ཡོད་པ་དེ་ལ་གཉིད་
བསྣན་པས་འདོད་པའི་དགེ་སེམས་ཀྱི་འཁོར་དུ་སེམས་བྱུང་ཉི་ཤུ་རྩ་གསུམ་
འབྱུང་ལ། སྐབས་ལ་ལར་འདོད་པའི་དགེ་སེམས་ཀྱི་འཁོར་དུ་སེམས་བྱུང་
ཉེར་བཞི་འབྱུང་། འདོད་པའི་མི་དགེ་བའི་སེམས་ཀྱི་འཁོར་དུ་སེམས་བྱུང་

ཉེར་གཅིག་ཆགས་སྡང་ང་རྒྱལ་ཐེ་ཚོམ་བཞི་དང༌། ཉོན་མོངས་ཆུང་ངུའི་
ས་མང་བཅུ་དང་། དགེ་བ་བྱས་(༢༠བ) པ་ལ་འགྱོད་པའི་མི་དགེ་བ་དང་
མཚུངས་པར་ལྡན་པའི་སེམས་ཀྱི་འཁོར་དུ་སེམས་བྱུང་ཉེར་གཉིས་འབྱུང་།
ལྟ་བ་དང་པོ་ལྔ་དང་མཚུངས་ལྡན་གྱི་བསྒྲིབས་ལུང་མ་བསྟན་གྱི་སེམས་ཀྱི་
འཁོར་དུ་སེམས་བྱུང་བཅུ་དགུ་འབྱུང༌། མ་བསྒྲིབས་ལུང་མ་བསྟན་གྱི་འཁོར་
དུ་སེམས་བྱུང་བཅུ་གསུམ་འབྱུང་སྟེ། དགེ་མི་དགེ་ལུང་དུ་བསྟན་མ་བསྟན་གྱི་
སེམས་བཞི་པོ་ཀུན་གྱི་འཁོར་དུ་གཉིད་འབྱུང་བ་མི་འགལ་བའི་ཕྱིར། ཞེས་
འཆད་པ་ལ། གཉིད་ནི་ཀུན་ལ་མི་འགལ་ཕྱིར། །གང་ལ་ཡོད་པ་དེ་བསྣན་ནོ། །
ཞེས་གསུངས།
གཉིས་པ། ཁམས་གོང་མར་འབྱུང་ཚུལ་ནི། འདོད་པར་གཙོ་སེམས་ཀྱི་
འཁོར་དུ་འབྱུང་ཚུལ་དེ་ལྟར་ཡིན་ན། ཁམས་གོང་མར་འབྱུང་ཚུལ་དེ་སྟོན་པ་
ལ། དེ་ལས་འགྱོད་གཉིད་མི་དགེ་རྣམས། །ཞེས་སོགས་རྐང་པ་བཞི་བྱུང་།
དོན་ནི། བསམ་གཏན་དང་པོ་དག་ན་དེ་དག་ལས་ཏེ། དེའི་ནང་ནས་འགྱོད་
པ་དང་གཉིད་མི་དགེ་བ་རྣམས་མེད་དེ། བསམ་གཏན་དང་པོ་བས་དེ་རྣམས་
ལ་འདོད་ཆགས་དང་བྲལ་བའི་ཕྱིར། ཞེས་འཆད་པ་ལ། དེ་ལས་འགྱོད་གཉིད་
མི་དགེ་རྣམས། །བསམ་གཏན་དང་པོ་དག་ན་མེད། །ཅེས་གསུངས། བསམ་
གཏན་དང་པོ་ཁྱད་པར་ཅན་ན་གཉིད་འགྱོད་པ་མི་དགེ་བ་རྣམས་མེད་པར་
མ་ཟད་རྟོག་པའང་མེད་དེ། དེ་དེ་ལ་འདོད་ཆགས་དང་བྲལ་བའི་ཕྱིར། ཞེས་
འཆད་པ་ལ། རྟོག་པའང་བསམ་གཏན་ཁྱད་པར་ཅན། །ཞེས་གསུངས།
བསམ་གཏན་དང་པོ་ཁྱད་པར་ཅན་དེའི་གོང་མ་བསམ་གཏན་གཉིས་པ་ནས་
སྲིད་རྩེའི་བར་དུ་འགྱོད་གཉིད་གཉིས་མེད་པར་མ་ཟད་དེ་དག་གི་སྟེང་དུ་
དཔྱོད་པའང་མེད་དེ། དེ་དེ་ལ་འདོད་ཆགས་དང་བྲལ་བའི་ཕྱིར། ཞེས་འཆད་
པ་ལ། དཔྱོད་པ་ཡང་། ཞེས་སོགས་གསུངས། ཡང་སྒྲའི་དོན་ཡོད་དེ། དེ་དག་

ན་གཡོ་སྒྱུ་ཡང་མེད་ཅེས་པའི་དོན་ཡིན་པའི་ཕྱིར་ཏེ།དེ་ཡན་ཆད་ན་རྒྱལ་
རིགས། བྲམ་ཟེ། ཁྱིམ་བདག དགེ་སྦྱོང༌། རྒྱལ་ཆེན་བཞི། སུམ་ཅུ་རྩ་གསུམ་པ།
བདུད། ཚངས་པ་རྣམས་ལ་གཙོ་འཁོར་( ༢ ༡ན) མེད་པའི་ཕྱིར།
བཞི་པ་འདྲ་བ་ལྟ་བུའི་ཁྱད་པར་ལ། སེམས་བྱུང་རྣམས་ཀྱི་ནང་ནས། ངོ་
ཚ་མེད་པ་དང་ཁྲེལ་མེད་པ་གཉིས་ལ་ཁྱད་པར་ཡོད་དེ། ཡོན་ཏན་དང་ཡོན་
ཏན་ཅན་ལ་མ་གུས་པ་ནི། ངོ་ཚ་མེད་པ་ཡིན་ལ། མི་དགེ་བའི་ཁ་ན་མ་ཐོ་བ་
ལ་འཇིགས་པར་མི་ལྟ་བ་ནི་ཁྲེལ་མེད་པ་ཡིན་པའི་ཕྱིར། དེ་གཉིས་ལས་བཟློག་
པ་ནི། ངོ་ཚ་ཤེས་པ་དང་ཁྲེལ་ཡོད་པ་ཡིན་པའི་ཕྱིར། ཞེས་འཆད་པ་ལ། མ་
གུས་ངོ་ཚ་མེད་ཁྲེལ་མེད། ཁ་ན་མ་ཐོ་འཇིགས་མི་ལྟ། །ཞེས་གསུངས། དེའི་
ནང་ཚན་དུ་གྱུར་པའི་དགའ་གུས་གཉིས་ལ་ཁྱད་པར་ཡོད་དེ། ཡོན་ཏན་དང་
ཡོན་ཏན་ཅན་ལ་དགའ་བའི་དད་པ་དང་། དེ་ལ་གུས་པ་ཉིད་ངོ་ཚ་ཤེས་པ་
ཡིན་པའི་ཕྱིར། ཞེས་འཆད་པ་ལ། དགའ་དད་གུས་ཉིད་ངོ་ཚ་ཤེས། །ཞེས་
གསུངས། དགའ་བ་ལ་ཉོན་མོངས་ཅན་དང་ཉོན་མོངས་ཅན་མ་ཡིན་པ་
གཉིས་ལས། དང་པོ་ནི། རང་གི་བུ་དང་ཆུང་མ་ལ་དགའ་བ་ལྟ་བུ། གཉིས་པ་
ནི་སྐབས་འདིར་བསྟན་པའི་དད་པ་ལྟ་བུ། དགའ་བ་དང་གུས་པ་ལ་མུ་བཞི་
ཡོད་དེ། རང་འགྲེལ་ལས། དགའ་བ་དང་དད་པ་ལ་མུ་བཞི་སྟེ། བུ་དང་ཆུང་
མ་ལ་དགའ་བ་ནི། དགའ་བ་ཡིནལ། དད་པ་མ་ཡིན་པ་སྟེ། དེ་ནི་སྲེད་པ་ཡིན་
ནོ། །དད་པ་ཡིན་ལ་དགའ་བ་མ་ཡིན་པ་ནི་སྡུག་ཀུན་ལ་དམིགས་པའི་དད་པ་
དང་། གཉིས་ཀ་ཡིན་པ་འགོག་ལམ་ལ་དམིགས་པའི་དད་པ་དང་། གཉིས་ཀ་
མ་ཡིན་པ་ནི་དེ་དག་ལས་གཞན་པའོ། །ཞེས་གསུངས། དེ་ལ་ཁོ་ན་རེ། གང་
ཟག་ལ་དམིགས་པའི་དགའ་གུས་གཉིས་པོ་དེ་ཁམས་གང་ན་ཡོད་ཅེ་ན། དེ་
འཆད་པ་ལ། དེ་གཉིས་འདོད་དང་གཟུགས་དག་ན། །ཞེས་གསུངས། གང་
ཟག་ལ་དམིགས་པའི་དགའ་གུས་གཉིས་པོ་དེ་འདོད་ཁམས་དང༌། གཟུགས་
 

ཁམས་ན་ཡོད་ཀྱི་གཟུགས་མེད་ཁམས་ན་མེད་དེ། གཟུགས་མེད་ཀྱི་གང་ཟག་
ཕུན་ཚུན་གཅིག་གཅིག་གི་ཡུལ་མ་ཡིན་པའི་ཕྱིར། རྟོག་དཔྱོད་གཉིས་ལ་ཁྱད་
པར་ཅི་ཡོད་ཅེ་ན། ( ༢ ༡བ) དེའི་ལན་འཆད་པ་ལ། རྟོག་དང་དཔྱོད་པ་རྩིང་
ཞིབ་ཉིད། །ཅེས་གསུངས། དེ་གཉིས་ཀྱི་ཁྱད་པར་ཡོད་དེ། རྟོག་པ་ནི། རྩིང་
པའི་རྣམ་པ་ཅན་དང་། དཔྱོད་པ་ནི་ཞིབ་པའི་རྣམ་པ་ཅན་གྱི་སེམས་བྱུང་
ཡིན་པའི་ཕྱིར། དེ་ལ་ཁོ་ན་རེ། བློ་གཅིག་གི་འཁོར་དུ་རྟོག་དཔྱོད་གཉིས་ཀ་
འབྱུང་བ་མ་ཡིན་པར་ཐལ། རྩིང་ཞིབ་གཉིས་འགལ་བའི་ཕྱིར་ཞེ་ན་སྐྱོན་མེད་
དེ། དཔེར་ན། མར་གསར་པ་ཆུ་གྲང་གི་ནང་དུ་བཅུག་སྟེ། ཉི་མར་བཞག་པ་
ན་ཉི་མས་ཧ་ཅང་དྲོ་བར་མི་བྱེད། ཆུས་ཧ་ཅང་གྲང་བར་མི་བྱེད་པ་ལྟར།
རྟོག་པས་ཧ་ཅང་རྩིང་བར་མི་བྱེད། དཔྱོད་པས་ཧ་ཅང་ཞིབ་པར་མི་བྱེད་པའི་
ཕྱིར། ང་རྒྱལ་དང་རྒྱགས་པ་གཉིས་ལ་ཁྱད་པར་ཅི་ཡོད་ཅེ་ན་ཡོད་དེ། ང་རྒྱལ་
ནི་ཁེངས་པའི་རྣམ་པ་ཅན་ཡིན་ལ། རྒྱགས་པ་ནི། རང་གི་རིགས་དང་ཆོས་
དང་གཟུགས་ལ་སོགས་པ་ལ་ཆགས་པའི་སེམས་ཡོངས་སུ་གཏུགས་པ་ཡིན་
པའི་ཕྱིར། ཞེས་འཆད་པ་ལ། ང་རྒྱལ་ཁེངས་པ་རྒྱགས་པ་ནི། །ཞེས་སོགས་
རྐང་པ་གསུམ་བྱུང་། ལྔ་པ་ཐ་དད་ལྟ་བུའི་གཅིག་ནི། ཁོ་ན་རེ། སེམས་ཡིད་
རྣམ་ཤེས་གསུམ་དོན་གཅིག་གམ་ཐ་དད་ཅེ་ན། དོན་གཅིག་སྟེ། དགེ་མི་
དགེའི་ལས་འབྱེད་པ་ན་སེམས་དང༌། གཟུགས་སོགས་ཤེས་པ་ན་ཡིད་དང་།
དམིགས་པ་རྣམ་པར་ཤེས་པས་ན་རྣམ་ཤེས་ཞེས་འཆད་པའི་ཕྱིར།ཞེས་པ་ལ།
སེམས་དང་ཡིད་དང་རྣམ་ཤེས་ནི། །དོན་གཅིག །ཅེས་གསུངས། སེམས་དང་
སེམས་བྱུང་གཉིས་ཆོས་ཅན། མཚུངས་ལྡན་རྣམ་པ་ལྔས་མཚུངས་ཏེ། རྟེན་
དང་དམིགས་པ་དང་རྣམ་པ་དང༌། རྫས་དང་དུས་མཚུངས་པའི་ཕྱིར། ཞེས་
འཆད་པ་ལ། སེམས་དང་སེམས་བྱུང༌། ཞེས་སོགས་རྐང་པ་ཕྱེད་དང་གསུམ་
བྱུང་།

གཉིས་པ་མཚུངས་ལྡན་མ་ཡིན་པའི་འདུ་བྱེད་ཀྱི་ཕུང་པོ་བཤད་པ་ལ།
མདོར་བསྟན་པ། རྒྱས་པར་བཤད་པ། སྐབས་བསྡུ་བ་དང་གསུམ། དང་པོ་ནི།
ཁམས་མཚུངས་ལྡན་སྐྱེ་ཚུལ་དེ་ལྟར་ཡིན་ན། མཚུངས་ལྡན་མ་( ༢༢ན)ཡིན་
པའི་འདུ་བྱེད་ཀྱི་ཕུང་པོ་ལ་དུ་ཡོད་ཅེ་ན། དེ་སྟོན་པ་ལ། མི་ལྡན་པ་ཡི་འདུ་
བྱེད་རྣམས། །ཞེས་སོགས་རྐང་པ་ལྔ་བྱུང༌། འདུ་བྱེད་ཀྱི་ཕུང་པོ་ཡང་ཡིན།
ཤེས་པ་མ་ཡིན་པ་ཡང་ཡིན་པའི་གཞི་མཐུན་པ། མཚུངས་ལྡན་མ་ཡིན་པའི་
འདུ་བྱེད་ཀྱི་ཕུང་པོའི་མཚན་ཉིད། དབྱེ་ན་བཅུ་བཞི་ཡོད། ཚིག་དོན་ནི། མི་
ལྡན་པའི་འདུ་བྱེད་ཆོས་ཅན། བཅུ་བཞི་ཡོད་དེ། ཐོབ་པ་མ་ཐོབ་པ་གཉིས་
དང་། སྐལ་མཉམ་དང་། འདུ་ཤེས་མེད་པ་དང༌། འདུ་ཤེས་མེད་པའི་སྙོམས་
འཇུག་དང༌། འགོག་པའི་སྙོམས་འཇུག་དང༌། སྲོག་དང༌། འདུས་བྱས་ཀྱི་
མཚན་ཉིད་སྐྱེ་སོགས་བཞི་པོ་རྣམས་དང༌། མིང་གི་ཚོགས་དང་ལ་སོགས་པས་
ངག་དང་ཡི་གེའི་ཚོགས་གསུམ་རྣམས་སུ་ཡོད་པའི་ཕྱིར། ཡང་གི་དོན་ཡོད་དེ།
དེར་མ་ཟད་དགེ་འདུན་གྱི་དབྱེན་ལ་སོགས་པ་མི་ལྡན་པའི་འདུ་བྱེད་གཞན་
ཡང་ཡོད་དོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར། ཞེས་འཆད་པ་ལ།
མི་ལྡན་པ་ཡི་འདུ་བྱེད་རྣམས། །ཞེས་སོགས་གསུངས།
གཉིས་པ་རྒྱས་པར་བཤད་པ་ལ། ཐོབ་པ་བཤད་པ། མ་ཐོབ་པ་བཤད་པ།
སྐལ་མཉམ་བཤད་པ། འདུ་ཤེས་མེད་པ་བཤད་པ། སྙོམས་འཇུག་གཉིས་
བཤད་པ། སྲོག་བཤད་པ། མཚན་ཉིད་བཤད་པ། མིང་གི་ཚོགས་ལ་སོགས་པ་
བཤད་པ་དང་བརྒྱད། དང་པོ་ནི། མི་ལྡན་པ་ཡི་འདུ་བྱེད་རྣམས། །ཐོབ་དང་
མ་ཐོབ་ཅེས་འཆད་ན། ཐོབ་པ་འཆད་པ་ལ། ཐོབ་པ་རྙེད་དང་ལྡན་པའོ། །
ཞེས་གསུངས། འདིའི་སྐབས་སུ། སྤྱི་དོན་དང་། གཞུང་དོན་ནོ། །དང་པོ་ལ།
མཚན་ཉིད། དབྱེ་བ། ཁྱད་པར་གྱི་ཆོས་གསུམ། དང་པོ་ནི། རང་གི་ཐོབ་བྱའི་
ཆོས་དེ་གང་ལ་ལྡན་པར་བྱེད་པའི་བྱེད་ཆོས་སུ་དམིགས་པས་རབ་ཏུ་ཕྱེ་བའི་
 

རང་སྐྱ་ཐུབ་པའི་རྫས་ཡོད། ཐོབ་པའི་མཚན་ཉིད། ཐོབ་པ། རྙེད་པ། ལྡན་
པ་རྣམས་དོན་གཅིག་སྟེ། ཐོབ་པ་རྙེད་དང་ལྡན་པའོ། །ཞེས་གསུངས།
( ༢༢༠) གཉིས་པ་དབྱེ་བ་ལ། གསར་དུ་ཐོབ་པ་དང༌། ཐོབ་པའི་ཐོབ་པ་གཉིས།
རྙེད་པ་ལ་དབྱེ་ན་གསར་དུ་རྙེད་པ། ཉམས་པ་ལས་རྙེད་པ་གཉིས། དང་པོ།
གསར་དུ་ཐོབ་པ་དང་། གསར་དུ་རྙེད་པ་ནི། ཟག་མེད་སྐད་ཅིག་དང་པོ་སྐྱེས་
པའི་ཚེ། དེའི་ཐོབ་པ་དང་ཐོབ་པའི་བྱེད་པ་ལྟ་བུ། དེ་སྐད་ཅིག་གཉིས་པ་ཡན་
ཆད་ནི་ཐོབ་ནས་ལྡན་པའོ། །ཉམས་ནས་རྙེད་པ་ནི། འདོད་ཁམས་པའི་གང་
ཟག་གི་རྒྱུད་ལ་བསམ་གཏན་གྱི་སས་བསྡུས་པའི་དགེ་བ་སྐྱེས་པའི་ཚེ། དེའི་
ཐོབ་པ་འབྱུང་བ་ལྟ་བུ།དེ་སྐད་ཅིག་གཉིས་པ་ཡན་ཆད་ཐོབ་ནས་ལྡན་པ་
ཡིན་ནོ། །སོ་སྐྱེ་རྣམས་ལ་ཐོག་མ་མེད་པ་ནས་སྲིད་རྩེའི་ཉོན་མོངས་དང་ལྡན་
པ་ཡིན་གྱི། རྙེད་པ་ནི་མ་ཡིན་ཏེ། མ་ཐོབ་པ་དང་ཉམས་ནས་རྙེད་པ་གང་
ཡང་མ་ཡིན་པའི་ཕྱིར། དགྲ་བཅོམ་པ་ལ་ཉམས་ནས་ལྡན་པ་དང་། ཐོབ་ནས་
ལྡན་པ་གཉིས་ཀ་ཡོད་དེ། དགྲ་བཅོམ་དབང་རྟུལ་ཉམས་ནས་སྲིད་རྩེའི་ཉོན་
མོངས་སྐྱེས་པའི་ཚེ་དེ་གཉིས་ཀ་ཡོད་པའི་ཕྱིར། རང་གི་ཐོབ་བྱའི་ཆོས་གང་ལ་
མི་ལྡན་པར་བྱེད་པའི་བྱེད་ཆོས་སུ་དམིགས་པའི་རྫས་ཡོད་དེ། མ་ཐོབ་ངའི་
མཚན་ཉིད། ཚིག་སྐྱོན་གཅོད་ན། དེ་ཐོབ་མ་ཐོབ་གཉིས་སུ་ཕྱེ་བའི་མ་ཐོབ་
པའི་མཚན་ཉིད། དེ་ལའང་གཉིས་ཡོད་དེ། མ་རྙེད་པ་དང་། མི་ལྡན་པའོ། །
དང་པོ་ལ། མ་ཐོབ་པ་ལས་མ་རྙེད་པ་དང་། ཉམས་ནས་མ་རྙེད་པའོ། །དང་
པོ་ནི། མི་སློབ་ལམ་སྐད་ཅིག་དང་པོ་སྐྱེས་པའི་ཚེ་སྲིད་རྩེའི་ཉོན་མོངས་པའི་
མ་ཐོབ་པ་ལྟ་བུ། གཉིས་པ་ནི། བསམ་གཏན་དང་པོའི་དངོས་གཞི་ལས་
ཉམས་པའི་སྐད་ཅིག་དང་པོའི་ཚེ་དེའི་མ་ཐོབ་པ་ལྟ་བུ།
གསུམ་པ་ལ། ཐོབ་པ་རྫས་ཡོད་དུ་བཤད་པ། ཐོབ་པ་ཐོབ་པར་བྱེད་པའི་
གང་ཟག །ཐོབ་པའི་ཆོས་གསུམ་གྱི་ཁྱད་པར། རྒྱུད་ཀྱིས་བསྡུས་མ་བསྡུས་ཀྱི་

ཁྱད་པར་བཤད་པའོ། ། །དང་པོ་ནི། ཐོབ་པ་རྫས་སུ་གྲུབ་སྟེ། མདོ་ལས། མི་
སློབ་པའི་ཆོས་བཅུ་པོ་འདི་དག་བསྐྱེད་ཅིང་སོ་སོར་ཐོབ་ལ། ཀུན་ཏུ་ལྡན་པས་
ན་( ༢༣ན)ཡན་ལག་ལྔ་རྣམ་པར་སྤངས་པའི་འཕགས་པར་འགྱུར་རོ། །ཞེས་
དང་། དེར་མ་ཟད། གང་ལ་ཐོབ་པ་མེད་པ་དེ་ལ་མ་ཐོབ་པ་ཡང་མེད་པར་ནི་
གྲུབ་པའི་མཐའ་ཡིན་ནོ། །ཞེས་གསུངས། མདོ་སྡེ་པ་ན་རེ། འཁོར་ལོས་སྒྱུར་
རྒྱལ་ལ་རྒྱལ་སྲིད་སྣ་བདུན་གྱི་ཐོབ་པ་ཡོད་པར་ཐལ། མདོ་ལས། འཁོར་ལོས་
སྒྱུར་བའི་རྒྱལ་པོ་ནི་རྒྱལ་སྲིད་སྣ་བདུན་དང་ལྡན་པའོ། །ཞེས་གསུངས་པའི་
ཕྱིར། ཁྱབ་པ་ཁས། གཞན་ཡང༌། ཐོབ་པ་ཡིན་ན། ཐོབ་བྱའི་ཆོས་དང་ལྷན་
ཅིག་སྐྱེ་བས་ཁྱབ་པར་ཐལ། ཐོབ་པ་ལ་རྫས་ཡོད་ཀྱི་ཁྱབ་པའི་ཕྱིར། རྟགས་
ཁས། འདོད་མི་ནུས་ཏེ། འགོག་པ་གཉིས་ཀྱི་ཐོབ་པ་ཡོད་པའི་ཕྱིར་ཏེ། འགོག་
བདེན་གྱི་ཐོབ་པ་ཐོབ་བྱའི་ཆོས་ཡིན་པའི་ཕྱིར། གཞན་ཡང༌། སྐྱེ་བ་དང་སྐྱེ་
བའི་སྐྱེ་བ་ཁས་བླངས་པ་དོན་མེད་པར་ཐལ། དམ་བཅའ་འཐད་པའི་ཕྱིར།
ཐོབ་པ་དང་ཐོབ་བྱའི་ཆོས་གཉིས་འཇོག་བྱེད་ཀྱི་རྒྱུ་ཡིན་ཏེ། ཟག་མེད་ལམ་གྱི་
ཐོབ་པ་ཡོད་མེད་ཀྱི་སྒོ་ནས་འཕགས་པ་དང༌། སོ་སྐྱེས་སུ་འཇོག་པའི་ཕྱིར་ཞེ་
ན། ཟག་མེད་ཀྱི་ལམ་གྱི་ཐོབ་པ་མེད་ཀྱང་། ཉོན་མོངས་པའི་ས་བོན་སྤངས་
པའི་སྒོ་ནས་འཕགས་པར་འཇོག་པའི་ཕྱིར། གཉིས་པ་ནི། དེ་གསུམ་གྱི་ཁྱད་
པར་ཡོད་དེ། ཐོབ་པ་དེ་རང་གི་ཐོབ་བྱའི་ཆོས་དང་ཡང་རྫས་ཐ་དད། དེ་ཐོབ་
བྱེད་ཀྱི་གང་ཟག་དང་ཡང་རྫས་ཐ་དད། རང་གི་ཐོབ་བྱའི་ཆོས་དེ་རང་ཐོབ་
བྱེད་ཀྱི་གང་ཟག་དེ་ལ་ལྡན་པར་བྱེད་པའི་བྱེད་ཆོས་ཡིན་པའི་ཕྱིར། དཔེར་ན་
གླང་པོའི་ཁལ་བསྡམ་པའི་ཐག་པ་དེ། ལྡན་བྱེད་ཁལ་དང་ཡང་རྫས་ཐ་དད།
ལྡན་བྱ་གླང་པོ་དང་ཡང་རྫས་ཐ་དད། གླང་པོའི་ཁལ་དེ་གླང་པོ་ལ་ལྡན་པར་
བྱེད་པ་བཞིན་ཡིན་པའི་ཕྱིར། མཐོང་ལམ་ལྟ་བུ་ལ་མཚོན་ན་མཐོང་ལམ་གྱི་
ཐོབ་པས་མཐོང་ལམ་དེ་མཐོང་ལམ་པ་ལ་ལྡན་པར་བྱེད། མཐོང་ལམ་གྱི་ཐོབ་

པའི་ཐོབ་པས་མཐོང་ལམ་( ༢༣བ) དང་མཐོང་ལམ་གྱི་ཐོབ་པ་གཉིས་ཀ་མཐོང་
ལམ་པ་ལ་ལྡན་པར་བྱེད། གསུམ་པོ་དེ་ནང་ཕན་ཚུན་རྫས་ཐ་དད་པ་ཁོ་ན་
ཡིན་པའི་ཕྱིར། གསུམ་པ་ནི། ཐོབ་པ་གང་དང་གང་རང་གི་ཐོབ་བྱའི་ཆོས་
རྒྱུད་ཀྱིས་བསྡུས་པའི་གང་ཟག་དེ་དང་། གང་ཟག་དེའི་རྟོགས་པ་སྔོན་དུ་སོང་
བའི་གང་ཟག་གང་རུང་གི་རྒྱུད་ཀྱིས་བསྡུས་ཏེ། རྒྱུད་ཐ་དད་པའི་གང་ཟག་
ནང་ཕན་ཚུན་གཅིག་གིས་གཅིག་ཐོབ་པ་རྒྱུད་ཀྱིས་བསྡུས་པ་མི་སྲིད་པའི་
ཕྱིར། ཐོབ་པ་ཡིན་ན། རང་གི་ཐོབ་བྱའི་ཆོས་རྒྱུད་ལྡན་གྱི་གང་ཟག་གི་རྒྱུད་
ཀྱིས་བསྡུས་པས་མ་ཁྱབ་སྟེ། ལམ་ལྔ་པོ་གོང་མ་གོང་མ་ལ་གནས་པའི་གང་
ཟག་གི་རྒྱུད་ལ་འོག་མ་འོག་མའི་ཐོབ་པ་ཡོད་པའི་ཕྱིར། ཐོབ་བྱའི་ཆོས་ཡིན་
ན། རྒྱུད་ཀྱིས་བསྡུས་པས་མ་ཁྱབ་སྟེ། འགོག་པ་གཉིས་སྐྱེས་བུའི་རྒྱུད་ཀྱིས མ་
བསྡུས་པའི་ཕྱིར་ཏེ། ཐོབ་དང་མ་ཐོབ་རང་རྒྱུད་དུ། །གཏོགས་པ་རྣམས་
ཀྱིའོ་འགོག་གཉིས་ཀྱི། །ཞེས་གསུངས་པའི་ཕྱིར། འགོག་པ་གཉིས་ཀྱི་ཐོབ་པ་
སྐྱེས་བུའི་རྒྱུད་ཀྱིས་བསྡུས་ཏེ། དེ་གཉིས་ཀྱི་དགག་བྱ་རྒྱུད་ཀྱིས་བསྡུས་པའི་
ཕྱིར། སོ་སོར་བརྟགས་མིན་གྱི་འགོག་པ་སོ་སྐྱེ་དང༌། སོ་སོར་བརྟགས་འགོག་
འཕགས་པ་སྐད་ཅིག་མ་དང་པོ་མན་ཆད་མ་གཏོགས་པའི་འཕགས་པ་ཐམས་
ཅད་དང་ལྡན་པའི་ཕྱིར།
མཐའ་དཔྱད་པ་ལ། ། ཁ་ཅིག་གིས། སོ་སོར་བརྟགས་འགོག་སོ་སོ་སྐྱེ་བོ་
དང་། ལྡན་པ་མེད་དམ་ཟེར། དེ་ལ་ཁ་ཅིག་མེད་ཟེར་ན། དེ་ཡོད་པར་ཐལ།
མདོ་ལས། སོ་སོར་བརྟགས་པའི་འགོག་པ་དང་ནི། འཆིང་བ་མཐའ་དག་
དང་། སྐད་ཅིག་མ་དང་པོ་ལ་གནས་པ་མ་གཏོགས་འཕགས་པ་ཐམས་ཅང་
དང་སོ་སོའི་སྐྱེ་བོ་ཁ་ཅིག་ཀྱང་ཡིན་ནོ། །ཞེས་གསུངས་པའི་ཕྱིར་ཟེར། རང་
ལུགས་ལ། སོ་སོར་བརྟགས་འགོག་ལ་སྒྲས་བརྗོད་རིགས་གྱི་སྒོ་ནས་དབྱེ་ན།
མཐོང་ལམ་གྱི་སྔ་རོལ་དུ་འཇིག་རྟེན་པའི་ལམ་ཞི་རགས་ཀྱི་རྣམ་པ་ཅན་གྱི་

ལམ་ལ་བརྟེན་ནས་འདོད་ཉོན་དགུ་པ་མན་ཆད་སྤངས་པའི་སོ་སོ་( ༢༤ན)སྐྱེ་
བོའི་རྒྱུད་ཀྱི་འདོད་པའི་སྒོམ་སྤང་ཉོན་མོངས་སྤངས་པའི་སྤངས་པ་ལ་སོ་
སོར་བརྟགས་འགོག་གི་མིང་གིས་བཏགས་ནས་བསྟན་པའམ། དེ་སོ་སོར་
བརྟགས་འགོག་དུ་འདོད་པ་གང་བདེར་བྱ་ཞིང༌། འདོད་ཉོན་དགུ་པ་སྤངས་
པའི་སོ་སྐྱེ་ཡོད་དེ། མཐོང་ལམ་གྱི་སྔ་རོལ་དུ་འདོད་ཉོན་དགུ་པ་སྤངས་པ་
སྲིད་པའི་ཕྱིར། དེའི་སྔ་རོལ་དུ་དེ་སྤངས་པའི་ཕྱིར་མི་འོང་ཡོད་པའི་ཕྱིར།
ཆགས་བྲལ་སྔོན་སོང་གི་ཕྱིར་མི་འོང་ཡིན་ན། དེ་ལྟར་ཡིན་དགོས་པའི་ཕྱིར།
ཆགས་བྲལ་སྔོན་སོང་ཞེས་པའི་ཆགས་པ་དེ་སྤྱིར་འདོད་པའི་འདོད་ཆགས་
དང་། ཁྱད་པར་དུ་འཇིག་རྟེན་པའི་སྒོམ་སྤང་དུ་གྱུར་པའི་འདོད་པའི་འདོད་
ཆགས་ལ་བྱེད་རིགས་པའི་ཕྱིར།
གཉིས་པ་ཡན་ལག་གི་དོན་ལ། ངོ་བོ། ཆོས་གང་གི་ཡིན་པ། དུས་ཀྱི་ཁྱད་
པར། དགེ་སོགས་གསུམ་གྱི་ཁྱད་པར། ཁམས་ཀྱི་ཁྱད་པར། སློབ་སོགས་ཀྱི་
ཁྱད་པར། སྤང་བྱ་ཡིན་མིན་གྱི་ཁྱད་པར། དེ་ལ་དམིགས་ཀྱིས་བསལ་བ་དང་
བརྒྱད་དོ། །དང་པོ་ནི། ཐོབ་པ་ཆོས་ཅན། ཁྱོད་ལ་གཉིས་ཡོད་དེ། གསར་དུ་
རྙེད་པ་དང་། རྒྱུད་ནས་ལྡན་པ་གཉིས་ཡོད་པའི་ཕྱིར། ཞེས་འཆད་པ་ལ།
ཐོབ་པ་རྙེད་དང་ལྡན་པའོ། །ཞེས་གསུངས། གཉིས་པ་དེ་ཆོས་གང་གི་ཡིན་པ་
འཆད་པ་ལ། ཐོབ་དང་མ་ཐོབ། ཅེས་སོགས་རྐང་པ་གཉིས་བྱུང་། ཐོབ་པ་
ཡིན་ན་རྒྱུད་དུ་གཏོགས་པ་སྟེ། རྒྱུད་ཀྱིས་བསྡུས་པས་ཁྱབ་སྟེ། རྒྱུད་ཀྱིས་མ་
བསྡུས་པའི་འདུས་བྱས་རྣམས་ཀྱི་ཐོབ་པ་མེད་ལ། འགོག་པ་གཉིས་རྒྱུད་ཀྱིས་
མ་བསྡུས་ཀྱང་འགོག་པ་གཉིས་ཀྱི་ཐོབ་པ་རྒྱུད་ཀྱིས་བསྡུས་པའི་ཕྱིར་ཏེ། ཐོབ་
པ་རྒྱུད་ཀྱིས་བསྡུས་པའི་ཕྱིར་རོ། །གསུམ་པ་ནི། དུས་གསུམ་པ་ཡི་རྣམ་པ་
གསུམ། །ཞེས་བཤད། ཐོབ་པ་ལ་འདས་མ་འོངས་ད་ལྟར་དུས་གསུམ་གྱི་ཐོབ་
པ་ཡོད་དེ། ཐོབ་བྱའི་ཆོས་ལ་དུས་ཀྱི་སྒོ་ནས་གསུམ་དུ་ཡོད་པའི་ཕྱིར། བཞི་པ་
 

( ༢ ༤བ) དགེ་སོགས་གསུམ་གྱི་ཁྱད་པར་འཆད་པ་ལ། དགེ་ལ་སོགས་ཀྱི་དགེ་ལ་
སོགས། །ཞེས་གསུངས། ཐོབ་པ་ལ་དགེ་བ་དང་སོགས་པ་མི་དགེ་བ་དང་ལུང་
མ་བསྟན་གསུམ་དུ་ཡོད་དེ། དགེ་བའི་ཐོབ་པ་དགེ་བ་དང་སོགས་པ་མི་དགེ་
བའི་ཐོབ་པ་མི་དགེ་བ། ལུང་མ་བསྟན་གྱི་ཐོབ་པ་ལུང་མ་བསྟན་ཡིན་པའི་
ཕྱིར།
ལྔ་པ་ཁམས་ཀྱི་ཁྱད་པར་ནི། དེར་གཏོགས་རྣམས་ཀྱི་རང་ཁམས་པ། །མ་
གཏོགས་རྣམས་ཀྱི་རྣམ་པ་བཞི། །ཞེས་གསུངས། ཁམས་གསུམ་པོ་གང་རུང་
དེར་གཏོགས་པ་རྣམས་ཀྱི་ཐོབ་པ་ཡང་རང་ཁམས་གསུམ་གང་རུང་གང་དུ་
གཏོགས་པ་དེའི་ཁམས་སུ་གཏོགས་པ་ཡིན་ཏེ། འདོད་པར་གཏོགས་པའི་ཐོབ་
བྱའི་ཆོས་ཀྱི་ཐོབ་པ་འདོད་པར་གཏོགས། གཟུགས་ཁམས་དང་གཟུགས་མེད་
ཁམས་རྣམས་དེས་རིགས་འགྲེ། ཁམས་འོག་མ་གཉིས་ཀྱི་རྟེན་ལ་གོང་མ་གོང་
མའི་ཐོབ་བྱའི་ཆོས་ཀྱི་ཐོབ་པ་ཡོད་དེ། འདོད་པའི་རྟེན་ལ་ཁམས་གོང་མ་
གཉིས་ཀྱི་ཐོབ་པ་སྐྱེ་བ་ཡོད་དེ། གཟུགས་ཀྱི་རྟེན་ལ་གཟུགས་མེད་དུ་གཏོགས་
པའི་ཐོབ་བྱའི་ཆོས་ཀྱི་ཐོབ་པ་སྐྱེ་བ་ཡོད་པའི་ཕྱིར། གཟུགས་ཁམས་པའི་
གང་ཟག་གི་རྒྱུད་ལ་འདོད་པར་གཏོགས་པའི་ཐོབ་བྱའི་ཆོས་ཀྱི་ཐོབ་པ་སྐྱེ་ང་
ཡོད་དེ། དེའི་རྒྱུད་ལ་འདོད་པའི་སྤྲུལ་སེམས་ཀྱི་ཐོབ་པ་སྐྱེ་བ་ཡོད་པའི་ཕྱིར།
གཟུགས་མེད་ཀྱི་རྟེན་ལ་ཁམས་འོག་མ་གཉིས་གང་རུང་དུ་གཏོགས་པའི་ཐོབ་
བྱའི་ཆོས་ཀྱི་ཐོབ་པ་སྐྱེ་བ་མེད་དེ། དེའི་རྒྱུད་ལ་གསར་དུ་སྐྱེ་བའི་ཐོབ་པ་
གཟུགས་མེད་དུ་གཏོགས་པའི་ཕྱིར་ཏེ། དེར་གཏོགས་རྣམས་ཀྱི་རང་ཁམས་
པ། །ཞེས་གསུངས། ཐོབ་བྱའི་ཆོས་ཁམས་གསུམ་དུ་མ་གཏོགས་པ་ནི། འགོག་
པ་གཉིས་དང་ལམ་བདེན་ཡིན་ལ། དེའི་ཐོབ་པ་ལ་ཁམས་གསུམ་གང་རུང་དུ་
གཏོགས་མ་གཏོགས་རྣམ་པ་བཞི་ཡོད་དེ། སོ་སོར་བརྟགས་མིན་གྱི་འགོག་པ་
ཁམས་གསུམ་དུ་ཐོབ་པ་ནི། ( ༢༥ན) རྒྱུད་སྟོབས་ཆེ་བས། རྒྱུད་གང་དུ

གཏོགས་པའི་ཁམས་དེར་གཏོགས། སོ་སོར་བརྟགས་འགོག་གི་ཐོབ་པ་ཟག་
བཅས་ནི། ཁམས་གོང་མ་གཉིས་གང་རུང་དུ་གཏོགས། སོ་སོར་བརྟགས་
འགོག་གི་ཐོབ་པ་ཟག་མེད་དང༌། ལམ་བདེན་གྱི་ཐོབ་པ་ཁམས་གསུམ་གང་
རུང་དུ་མ་གཏོགས་པའི་ཕྱིར་ཏེ། མ་གཏོགས་རྣམས་ཀྱི་རྣམ་པ་བཞི། །ཞེས་
གསུངས།
དྲུག་པ་སློབ་སོགས་ཀྱི་ཁྱད་པར་ནི། སློབ་པའི་ཐོབ་པ་སློབ་པ་དང་། མི་
སློབ་པའི་ཐོབ་པ་མི་སློབ་པར་རྟོགས་སླ་ལ། ཐོབ་པ་ལ་སློབ་པ་དང་མི་སློབ་པ་
དང་དེ་གཉིས་གང་ཡང་མིན་པ་གསུམ་ཡོད་དེ། སློབ་པའི་སོ་སོར་བརྟགས་
འགོག་གི་ཐོབ་པ་སློབ་པ་དང༌། མི་སློབ་པའི་སོ་སོར་བརྟགས་འགོག་གི་ཐོབ་
པ་མི་སློབ་པ་དང་། སོ་སོར་བརྟགས་འགོག་གི་ཐོབ་པ་ཟག་བཅས་དང་། སོ་
སོར་བརྟགས་མིན་གྱི་འགོག་པའི་ཐོབ་པ་དང༌། ཟག་བཅས་ཀྱི་ཐོབ་པ་རྣམས་
དེ་གཉིས་གང་རུང་མ་ཡིན་པའི་ཕྱིར་ཏེ། སློབ་དང་མི་སློབ་མིན་གྱི་གསུམ། །
ཞེས་གསུངས། བདུན་པ་སྤང་བྱ་ཡིན་མིན་གྱི་ཁྱད་པར་ནི། སྤང་བྱ་མིན་པ་ནི།
འགོག་པ་གཉིས་དང་ལམ་བདེན་ཡིན་ལ། དེ་གཉིས་ཀྱི་ཐོབ་པ་ལ་སྤང་བྱ་ཡིན་
པ་དང་མིན་པ་གཉིས་ཡོད་པར་འདོད་ལ། སོ་སོར་བརྟགས་མིན་གྱི་འགོག་
པའི་ཐོབ་པ་དང་། སོ་སོར་བརྟགས་འགོག་གི་ཐོབ་པ་ཟག་བཅས་སྤང་བྱ་
དང་། སོ་སོར་བརྟགས་འགོག་གི་ཐོབ་པ་ཟག་མེད་དང་། ལམ་བདེན་གྱི་ཐོབ་
པ་སྤང་བྱ་མ་ཡིན་པའི་ཕྱིར། ཞེས་འཆད་པ་ལ།སྤང་བྱ་མིན་པའི་རྣམ་གཉིས་
འདོད། །ཅེས་གསུངས།
བརྒྱད་པ་དམིགས་བསལ་འཆད་པ་ལ། ལུང་བསྟན་མིན་ཐོབ་ལྷན་ཅིག་
སྐྱེ། །ཞེས་སོགས་རྐང་པ་བཞི་བྱུང་། འཕྲོས་ནི། དུས་གསུམ་པ་ཡི་རྣམ་པ་
གསུམ། །ཞེས་འཆད་ན། དེ་ཐོབ་པ་ཐམས་ཅད་ལ་ངེས་སམ་ཞེ་ན། དེའི་ལན་
འཆད་པ་ལ་འདི་བྱུང་། དོན་ནི། ལྷའི་མིག་དང་རྣ་བའི་མངོན་ཤེས་གཉིས་

( ༢༥བ) དང་། སྤྲུལ་པའི་སེམས་ལུང་མ་བསྟན་མ་གཏོགས་པའི་མ་བསྒྲིབས་
ལུང་དུ་མ་བསྟན་པ་ཡིན་པའི་ཐོབ་པ་ནི་ཐོབ་བྱའི་ཆོས་དང་ལྷན་ཅིག་སྐྱེ་བ་
ཡིན་གྱི། སྔ་ཕྱིར་སྐྱེ་བ་མེད་དེ། ལྷའི་མིག་དང་རྣ་བའི་མངོན་ཤེས་གཉིས་དང་།
སྤྲུལ་སེམས་ལུང་མ་བསྟན་རྣམས་སྦྱོར་བས་སྒྲུབ་དགོས་པས་སྟོབས་ཆེ་ལ། དེ་
གཉིས་གང་རུང་ལས་གཞན་པའི་མ་བསྒྲིབས་ལུང་མ་བསྟན་གྱི་ཆོས་རྣམས་
སྟོབས་ཆུང་བའི་ཕྱིར་ཏེ། ལུང་བསྟན་མིན་ཐོབ་ལྷན་ཅིག་སྐྱེ། །མངོན་ཤེས་
སྤྲུལ་པ་མ་གཏོགས་པ། །ཞེས་གསུངས། བསྒྲིབས་ལུང་མ་བསྟན་གྱི་རིག་བྱེད་
མིན་པའི་གཟུགས་ཀྱི་ཐོབ་པ་སྔ་ཕྱིར་སྐྱེ་བ་མེད་དེ། དེའི་ཐོབ་པ་དེ་དང་དུས་
མཉམ་པ་ཁོ་ནར་སྐྱེ་བའི་ཕྱིར། འང་གི་དོན་ཡོད་དེ། མ་བསྒྲིབས་ལུང་མ་
བསྟན་དུ་མ་ཟད་ཅེས་པའི་དོན་ཡིན་པའི་ཕྱིར། ཞེས་འཆད་པ་ལ། བསྒྲིབས་
པའི་གཟུགས་ཀྱིའང༌། ཞེས་གསུངས། འདོད་པ་ན་དགེ་མི་དགེའི་གཟུགས་
ཐམས་ཅད་ཀྱི་ཐོབ་པ་ཐོབ་བྱའི་ཆོས་ཐམས་ཅད་ཀྱི་སྔར་སྐྱེ་བ་མེད་དེ། འདོད་
པའི་གཟུགས་ཀྱི་ཐོབ་པ་རྣམས་ཐོབ་བྱའི་ཆོས་དང་ལྷན་ཅིག་སྐྱེ་བ་དང་ཕྱིས་
སྐྱེ་བ་གང་རུང་ཡིན་པའི་ཕྱིར། ཞེས་འཆད་པ་ལ། འདོད་པ་ན། གཟུགས་ཀྱི་
སྔར་ནི་སྐྱེ་བ་མེད། ཅེས་གསུངས་པའི་ཕྱིར། གཉིས་པ་འཆད་པ་ལ། མ་ཐོབ་
མ་བསྒྲིབས་ལུང་མ་བསྟན། །ཞེས་སོགས་རྐང་པ་དྲུག་གསུངས། འདིའི་སྐབས་
སུ། སྤྱི་དོན་དང་། ཡན་ལག་གི་དོན་གཉིས། དང་པོ་ལ། མཚན་ཉིད། དབྱེ་བ་
གཉིས་ལས། དང་པོ་ནི། ཐོབ་བྱའི་ཆོས་ཐོབ་པ་ལ་བགེགས་བྱེད་པའི་བྱེད་
ཆོས་སུ་གྱུར་པའི་ལྡན་མིན་འདུ་བྱེད་དུ་དམིགས་པ། མ་ཐོབ་པའི་མཚན་ཉིད།
མ་ཐོབ་པ། མ་རྙེད་པ། མི་ལྡན་པ་རྣམས་དོན་གཅིག་མིང་གི་རྣམ་གྲངས་ཡིན་
ཏེ། རང་འགྲེལ་ལས། མི་ལྡན་པ་དང་མི་རྙེད་པ་ནི་མ་ཐོབ་པ་ཞེས་བྱ་བར་
གྲུབ་བོ། །ཞེས་གསུངས་པའི་ཕྱིར། གཉིས་པ་མ་ཐོབ་པ་ནི། མ་བསྒྲིབས་
( ༢ ༦ན) ལུང་མ་བསྟན་ཡིན་གྱི་དགེ་བ་མ་ཡིན་ཏེ། དགེ་རྩ་ཆད་པ་དང་མི་དགེ
 

བ་སྤངས་པའི་གང་ཟག་གི་རྒྱུད་ལ་ཡོད་པའི་ཕྱིར། ཞེས་འཆད་པ་ལ། མ་ཐོབ་
མ་བསྒྲིབས་ལུང་མ་བསྟན། །ཞེས་གསུངས། མི་དགེ་བ་སྤངས་པའི་གང་ཟག་
གི་རྒྱུད་ལ་ཡོད་པས། མི་དགེ་བ་ཡང་མ་ཡིན། བསྒྲིབས་ལུང་མ་བསྟན་མ་ཡིན་
ཏེ། དགྲ་བཅོམ་པའི་རྒྱུད་ལ་ཡོད་པའི་ཕྱིར། ཐོབ་བྱའི་ཆོས་འདས་པ་དང་།
མ་སྐྱེས་མ་འོངས་པའི་མ་ཐོབ་པ་ལ་འདས་མ་འོངས་ད་ལྟའི་དུས་གསུམ་ཀ་
ཡོད།ད་ལྟ་བའི་ཐོབ་བྱའི་ཆོས་ཀྱི་མ་ཐོབ་པ་ལ་ནི་འདས་མ་འོངས་གཉིས་
ཡོད་ཀྱང་། ད་ལྟ་བ་མེད་དེ། ད་ལྟ་བའི་ཐོབ་བྱའི་ཆོས་ཀྱི་མ་ཐོབ་པ་ད་ལྟར་
ཡོད་ན་མ་ཐོབ་པར་འགལ་བའི་ཕྱིར། ཞེས་བཤད་པ་ལ། འདས་མ་སྐྱེས་ཀྱི་དེ་
རྣམ་གསུམ། །ཞེས་གསུངས། མ་ཐོབ་པ་དེ་འདོད་པའི་ཁམས་དང་སོགས་པ་
གཟུགས་ཁམས་དང་གཟུགས་མེད་ཀྱི་ཁམས་གསུམ་གང་རུང་དུ་གཏོགས་ཏེ།
འདོད་པའི་གང་ཟག་གི་རྒྱུད་ལ་ཆོས་གང་གི་མ་ཐོབ་པ་སྐྱེས་པ་དེ་འདོད་པར་
གཏོགས། གཟུགས་ཁམས་པའི་གང་ཟག་གི་རྒྱུད་ལ་ཆོས་གང་གི་མ་ཐོབ་པ་
སྐྱེས་ཀྱང་དེ་གཟུགས་ཁམས་སུ་གཏོགས།གཟུགས་མེད་ལ་ཡང་དེའི་ཕྱིར།
ཐོབ་བྱའི་ཆོས་ཁམས་གསུམ་གང་རུང་དུ་མ་གཏོགས་པ་ནི་དྲི་མེད་དེ། ཟག་
མེད་འགོག་ལམ་ཡིན་ལ། དེ་གཉིས་ཀྱི་མ་ཐོབ་པ་ཁམས་གསུམ་གང་རུང་དུ་
གཏོགས་ཏེ། དེ་གཉིས་ཀྱི་མ་ཐོབ་པ་རྒྱུད་ལྡན་གྱི་གང་ཟག་ཁམས་གསུམ་གང་
རུང་དུ་གཏོགས་ལ། དེ་རྟེན་དབང་ཅན་ཡིན་པའི་ཕྱིར། འང་གི་དོན་ཡོད་དེ།
སྔ་མར་མ་ཟད་ཅེས་པའི་དོན་ཡིན། ཞེས་བཤད་པ་ལ། འདོད་སོགས་གཏོགས་
དང་དྲི་མེད་ཀྱི་འང་། །ཞེས་གསུངས། ལམ་བདེན་གྱི་མ་ཐོབ་པ་སོ་སོ་སྐྱེ་བོར་
འདོད་དེ། དེ་ནི་ཟག་བཅས་ཡིན་པས་ལམ་བདེན་མ་ཡིན་པའི་ཕྱིར། ལམ་མ་
ཐོབ་པ་སོ་སོ་ཡི། །སྐྱེ་བོར་འདོད་དོ། །ཞེས་གསུངས། ལམ་( ༢༦༠)བདེན་གྱི་མ་
ཐོབ་པ་སོ་སོ་སྐྱེ་བོ་ཡིན་པའི་ཕྱིར་ཏེ། བསྟན་བཅོས་རབ་ཏུ་འབྱེད་པ་ལས། སོ་
སོ་སྐྱེ་བོ་ཉིད་གང་ཡིན་ཞེ་ན། འཕགས་པའི་ཆོས་རྣམས་ཀྱི་མ་རྙེད་པའོ། །ཞེས་

གསུངས་པའི་ཕྱིར། ལམ་བདེན་མ་ཐོབ་པ་ལས་ཉམས་པར་འགྱུར་བ་སྟེ། དེའི་
གཏོང་ཚུལ་ཡོད་དེ།ལམ་བདེན་ཐོབ་པ་ན་དེའི་མ་ཐོབ་པ་གཏོང་བའི་ཕྱིར།
ཞེས་འཆད་པ་ལ། དེ་ཐོབ་དང༌། ཞེས་དང༌། རྣམ་ཉམས་འགྱུར། ཞེས་
གསུངས། འདོད་པ་ནས་བསམ་གཏན་དང་པོར་སྐྱེས་པ་ལྟ་བུའི་ས་འཕོས་
ནས་ནི་བསམ་གཏན་དང་པོར་མ་ཐོབ་པ་ལས་རྣམ་པར་ཉམས་ཏེ། དེ་ནས་
དེར་སྐྱེས་པའི་ཚེ་བསམ་གཏན་དང་པོའི་མ་ཐོབ་པ་གཏོང་བའི་ཕྱིར། ཞེས་
འཆད་པ་ལ། ས་འཕོས་ནས་ནི་རྣམ་ཉམས་འགྱུར། །ཞེས་གསུངས། དེས་
བསམགཏན་དང་པོ་ནས་འདོད་པར་འཕོས་པ་དང་། བསམ་གཏན་གཉིས་པ་
ནས་གསུམ་པར་འཕོས་པ་སོགས་ལ་ཡང་སྦྱར་ནས་ཤེས་པར་བྱའོ། །
གསུམ་པ། སྐལ་མཉམ་འཆད་པ་ལ། སྐལ་མཉམ་སེམས་ཅན་འདྲ་བའོ། །
ཞེས་གསུངས། དོན་ནི། སེམས་ཅན་ནང་ཕན་ཚུན་འདྲ་བར་བྱེད་པའི་རྫས་
ཡང་ཡིན། ལྡན་མིན་འདུ་བྱེད་ཡང་ཡིན་པའི་གཞི་མཐུན་པར་གྱུར་པའི་རྫས་
ཡོད་དུ་དམིགས་པ། སྐལ་མཉམ་གྱི་མཚན་ཉིད་ཡིན་ཏེ། སློབ་དཔོན་གང་སྤེལ་
གྱིས། གཡོ་བ་རང་བཞིན་མཚུངས་གྱུར་ཅིང་། །བསམ་པ་གུས་མཚུངས་སེམས་
ཅན་རྣམས། །གང་གིས་མཉམ་པར་འགྱུར་བ་ནི། །དེ་ལ་སྐལ་མཉམ་ཞེས་
བརྗོད་དོ། །ཞེས་གསུངས། དབྱེ་ན། ཐ་དད་མིན་པའི་སྐལ་མཉམ་དང་། ཟ་
དད་པའི་སྐལ་མཉམ་གཉིས། དང་པོ་ནི། སེམས་ཅན་ཙམ་དུ་འདྲ་བར་བྱེད་
པའི་རྫས་ལྟ་བུ། གཉིས་པ་ནི། ལྷའམ་མིའམ། དགེ་ཚུལ་ནང་ཕན་ཚུན་འདྲ་
བར་བྱེད་པའི་རྫས་ལྟ་བུ། སྐལ་མཉམ་རྫས་སུ་ཡོད་དེ། རྒྱ་ལ་གལ་ཏེ་མི་རྣམས་
དང་། །སྐལ་བ་མཉམ་པར་སྐྱེ་ན་ཡང་། །ཞེས་གསུངས་པའི་( ༢༧ན)ཕྱིར། ཚིག་
དོན་ནི། སྐལ་མཉམ་ཡོད་དེ། སེམས་ཅན་རྣམས་ནང་ཕན་ཚུན་འདྲ་བ་སྟེ།
སྐལ་མཉམ་ཡིན་པའི་ཕྱིར། བཞི་པ། འདུ་ཤེས་མེད་པ་བ་འཆད་པ་ལ། འདུ་
ཤེས་མེད་པ་བ་འདུ་ཤེས། །མེད་པ་སེམས་དང་སེམས་བྱུང་རྣམས། །འགོག་

པའོ་རྣམ་སྨིན་དེ་འབྲས་ཆེ། །ཞེས་གསུངས། འདིའི་སྐབས་སུ་སྤྱིའི་དོན་དང་།
ཡན་ལག་གི་དོན་གཉིས། ང་པོ་ནི། འདུ་ཤེས་མེད་པའི་སྙོམས་འཇུག་དང་
ལྡན་པས་རབ་ཏུ་ཕྱེ་ཞིང་འདུ་ཤེས་མེད་པའི་སྙོམས་འཇུག་སྒོམ་པའི་རྣམ་
སྨིན་གྱི་འབྲས་བུ་གང་ཞིག་སེམས་སེམས་བྱུང་མངོན་གྱུར་པ་རྒྱུད་ལ་མི་ལྡན་
པའི་རིགས་སུ་གནས་པའི་བསམ་གཏན་བཞི་པའི་ལྷར་དམིགས་པ། འདུ་ཤེས་
མེད་པའི་མཚན་ཉིད། དེའི་ཚེ་ཚད་བསྐལ་ཆེན་ལྔ་བརྒྱ་ཡིན་ལ། མཐའ་གཅིག་
ཏུ་ནི་མ་ངེས་ཏེ། དུས་མ་ཡིན་པར་འཆི་བ་ཡོད་པའི་ཕྱིར་ཏེ། གདགས་པ་ལས།
འབྲས་བུ་ཆེ་བའི་ལྷ་རྣམས་ཀྱི་ཚེའི་ཚད་ཀྱི་མཐའ་ནི་བསྐལ་པ་ལྔ་བརྒྱ་སྟེ།
བར་མ་དོར་འཆི་བ་ནི་ཡོད་དོ། །འདུ་ཤེས་མེད་པའི་ལྷ་རྣམས་ཀྱང་དེ་དང་
འདྲའོ། །ཞེས་གསུངས་པའི་ཕྱིར། འདུ་ཤེས་མེད་པ་དེ་ཚེ་འཕོས་མ་ཐག་
འདོད་པའི་ཁམས་སུ་སྐྱེ་སྟེ། དེའི་རྒྱུད་ལ་ཚེ་འཕོས་མ་ཐག་འདོད་པར་སྐྱེ་བའི་
ལན་གྲངས་གཞན་ལ་མྱོང་འགྱུར་གྱི་ལས་ཡོད་པའི་ཕྱིར། དཔེར་ན་སྒྲ་མི་སྙན་
པ་ཚེ་འཕོས་མ་ཐག་ནས། རྒྱལ་ཆེན་རིགས་བཞིའི་ལྷར་སྐྱེ་བ་བཞིན་ནོ། །དེས་
ན། རང་རེས། འདུ་ཤེས་མེད་པའི་གང་ཟག་གི་རྒྱུད་ལ་སེམས་མངོན་གྱུར་པ་
མེད་ཀྱང་དེའི་རྒྱུད་ལ་སེམས་སེམས་བྱུང་ནི་ཡོད་དོ། །ཁ་ཅིག་འདུ་ཤེས་མེད་
པའི་གང་ཟག་གི་རྒྱུད་ལ་འདུ་ཤེས་ཡོད་པར་ཐལ། དམ་བཅའ་འཐད་པའི་
ཕྱིར། འདོད་ན། དེ་ཆོས་ཅན། ཁྱོད་ཀྱི་རྒྱུད་ལ་འདུ་ཤེས་མེད་པར་ཐལ། ཁྱོད་
འདུ་ཤེས་མེད་པའི་གང་ཟག་(༢༧བ) ཡིན་པའི་ཕྱིར། ཞེས་ཟེར་ན། འདུ་ཤེས་
མེད་པའི་གང་ཟག་འཆི་འཕོ་བ་མེད་པར་ཐལ། དེ་འཆི་འཕོ་ཁ་མ་མེད་པའི་
ཕྱིར། མ་གྲུབ་ན། དེ་འཆི་འཕོ་ཁ་མ་ཆོས་ཅན། ཁྱོད་ཀྱི་རྒྱུད་ལ་འཆི་སེམས་
ཡོད་པར་ཐལ། ཁྱོད་ལས་ཉོན་གྱིས་འཆི་འཕོ་ཁ་མའི་གང་ཟག་ཡིན་པའི་ཕྱིར།
འདོད་ན། དེའི་རྒྱུད་ཀྱི་འཆི་སེམས་དེ་འཆི་སེམས་ཡིན་པར་ཐལ། དེའི་རྒྱུད་
ཀྱི་འཆི་སེམས་ཡོད་པའི་ཕྱིར། འདོད་ན། དེའི་རྒྱུད་ཀྱི་འཆི་སེམས་ཆོས་ཅན།
 

ཡིད་ཀྱི་ཤེས་པ་ཡིན་པར་ཐལ། འཆི་སེམས་ཡིན་པའི་ཕྱིར། ཁྱབ་སྟེ། ཆད་དང་
མཚམས་སྦྱོར་འདོད་ཆགས་བྲལ། །ཉམས་དང་འཆི་འཕོ་སྐྱེ་བ་རྣམས། །ཡིད་
ཀྱི་རྣམ་ཤེས་ཁོ་ནར་འདོད། །ཅེས་གསུངས་པའི་ཕྱིར། འདོད་ན། དེའི་རྒྱུད་ལ་
འདུ་ཤེས་ཡོད་པར་ཐལ། དེའི་རྒྱུད་ཀྱི་འཆི་སེམས་དེ་སེམས་ཡིན་པའི ཕྱིར།
རྟགས་ཁས། འདོད་ན། · དེ་ཆོས་ཅན། ཁྱོད་ཀྱི་རྒྱུད་ལ་འདུ་ཤེས་མེད་པར་ཐལ།
ཁྱོད་འདུ་ཤེས་མེད་པའི་གང་ཟག་ཡིན་པའི་ཕྱིར། འཁོར་གསུམ། གཞན་ཡང་།
མདོ་ལས། སེམས་ཅན་དེ་དག་ཡུན་རིང་མོ་ཞིག་ཏུ་འདུག་འདུག་སྟེ། འདུ་
ཤེས་སྐྱེས་ནས་གནས་དེ་ནས་འཆི་འཕོ་བར་འགྱུར་རོ། །ཞེས་གསུངས་པ་མི་
འཐད་པར་ཐལ།འདུ་ཤེས་མེད་པ་པའི་གང་ཟག་གི་རྒྱུད་ལ་འཆི་སེམས་
མངོན་གྱུར་བ་འབྱུང་བ་མེད་པའི་ཕྱིར། གཞན་ཡང་། ཁྱོད་སེམས་མེད་ཀྱི་
སྙོམས་འཇུག་ལ་གནས་པའི་གང་ཟག་ཡིན་ན། ཁྱོད་ཀྱི་རྒྱུད་ལ་སེམས་གཏན་
མེད་ཡིན་པས་ཁྱབ་ཟེར་ན། འོ་ན། སངས་རྒྱས་འཕགས་པ་ཡིན་ན། ཁྱོད་ཀྱི་
རྒྱུད་ལ་ཟད་མི་སྐྱེ་ཤེས་པའི་ཡེ་ཤེས་ཡོད་པས་ཁྱབ་པར་ཐལ། དེ་ཡིན་ན་ཁྱོད་
ཀྱི་རྒྱུད་ཀྱི་ཟད་མི་སྐྱེ་ཤེས་པའི་ཡེ་ཤེས་ཁྱོད་སངས་འཕགས་སུ་བྱེད་པའི་བྱེད་
ཆོས་ཡིན་པས་ཁྱབ་པའི་ཕྱིར། མ་གྲུབ་ན། དེར་ཐལ། སངས་རྒྱས་དགེ་འདུན་
བྱེད་པའི་ཆོས་ཞེས་གསུངས་པའི་ཕྱིར། འདོད་ན། ཐུབ་པའི་བྱང་ཆུབ་ཀྱིས་
ཐོབ་བྱ། །ཞེས་( ༢༨ན) གསུངས་པ་མི་འཐད་པར་ཐལ། ཐུབ་པ་སངས་རྒྱས་
འཕགས་པས་བྱང་ཆུབ་ཟད་མི་སྐྱེ་ཤེས་པའི་ཡེ་ཤེས་མངོན་དུ་མཛད་པའི་ཚེ་
འགོག་པའི་སྙོམས་འཇུག་མངོན་དུ་མ་མཛད་པའི་ཕྱིར། མ་གྲུབ་ན། འགོག་
པའི་སྙོམས་འཇུག་ལ་གནས་པའི་གང་ཟག་ཡོད་པར་ཐལ། མ་གྲུབ་པ་དེའི་
ཕྱིར། འདོད་ན། འགོག་པའི་སྙོམས་འཇུག་ལ་གནས་པའི་གང་ཟག་ཡིན་ན།
ཁྱོད་ཀྱི་རྒྱུད་ལ་སེམས་མེད་པའི་ཁྱབ་པ་ཡོད་པར་ཐལ། སེམས་མེད་ལ་དེའི་
ཕྱིར། འདོད་ན། འགོག་པའི་སྙོམས་འཇུག་ལ་གནས་པའི་སངས་རྒྱས་

འཕགས་པའི་རྒྱུད་ལ་སེམས་ཡོད་པར་ཐལ། དེའི་རྒྱུད་ལ་ཟད་མི་སྐྱེ་ཤེས་པའི་
ཡེ་ཤེས་ཡོད་པའི་ཕྱིར་ཏེ། སངས་རྒྱས་འཕགས་པ་ཡིན་པའི་ཕྱིར། འཁོར་
གསུམ། གཞན་ཡང་དེ་ཆོས་ཅན། ཁྱོད་ཀྱི་རྒྱུད་ལ་ཟད་མི་སྐྱེ་ཤེས་པའི་ཡེ་
ཤེས་ཡོད་པར་ཐལ། ཁྱོད་ཀྱི་རྒྱུད་ཀྱི་ཟད་མི་སྐྱེ་ཤེས་པའི་ཡེ་ཤེས་དེ། ཁྱོད་
སངས་རྒྱས་སུ་བྱེད་པའི་བྱེད་ཆོས་ཡིན་པའི་ཕྱིར། དེར་ཐལ། ཁྱོད་སངས་རྒྱས་
འཕགས་པ་ཡིན་པའི་ཕྱིར། འཁོར་གསུམ། གཞན་ཡང་། དེའི་རྒྱུད་ལ་སེམས་
ཡོད་པར་འདོད་ན། འགོག་པའི་སྙོམས་འཇུག་ལ་གནས་པའི་སངས་རྒྱས་
འཕགས་པ་དེ་འགོག་པའི་སྙོམས་འཇུག་ལ་གནས་པའི་སངས་རྒྱས་འཕགས་
པ་ཡིན་པར་ཐལ། དེ་ཡོད་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་རྒྱུད་ལ་
སེམས་མེད་པར་ཐལ། ཁྱོད་འགོག་པའི་སྙོམས་འཇུག་ལ་གནས་པའི་གང་ཟག་
ཡིན་པའི་ཕྱིར། འཁོར་གསུམ། གཞན་ཡང་། འདུ་ཤེས་མེད་པའི་སྙོམས་
འཇུག་ལ་གནས་པའི་གང་ཟག་གི་རྒྱུད་ལ་སེམས་ཡོད་པར་ཐལ། དེའི་རྒྱུད་ལ་
སྲོག་དབང་ཡོད་པའི་ཕྱིར་ཏེ། གང་ཟག་ཡིན་ན་སྲོག་དབང་རྒྱུད་ལྡན་གྱི་གང་
ཟག་ཡིན་པས་ཁྱབ་པའི་ཕྱིར། མ་ཁྱབ་ན། སྤྱིར་མེད་དེ་ལ་ལྡན་རྒྱུ་ག་ལ་ཡོད།
གཞན་ཡང་། དེའི་རྒྱུད་ལ་( ༢༨བ) ལྡན་པའི་སྲོག་དབང་དེ་སུའི་རྒྱུད་ལ་ཡོད་
ཅེས་དྲིས་ནས་འགོག་གོ །གཞན་ཡང༌། འདུ་ཤེས་མེད་པའི་གང་ཟག་གི་རྒྱུད་
ལ་འདུ་ཤེས་ཡོད་པར་ཐལ། དེའི་རྒྱུད་ལ་སེམས་ཡོད་པའི་ཕྱིར། དེར་ཐལ།
དེའི་རྒྱུད་ལ་སྲོག་དབང་ཡོད་པའི་ཕྱིར་ཏེ། དེའི་རྒྱུད་ལ་ཚེ་སྲོག་གཉིས་ཀ་ཡོད་
པའི་ཕྱིར་ཏེ། དེའི་ཚེ་ཡོད་པའི་ཕྱིར། དེའི་ཚེ་ཚད་ཡོད་པའི་ཕྱིར་ཏེ། དེར་
ཐལ། འདུ་ཤེས་མེད་པའི་གང་ཟག་གི་ཚེ་ཚད་དེ་བསྐལ་ཆེན་ལྔ་བརྒྱ་ཐུབ་པའི་
ཕྱིར་ཏེ། གདགས་པ་ལས། འབྲས་བུ་ཆེ་བའི་ལྷ། ཞེས་སོགས་གོང་དུ་དྲངས་མ་
ཐག་པ་དེའི་ཕྱིར། བྱས་པ་ལ་ཁོ་ན་རེ། སེམས་མེད་ཀྱི་སྙོམས་འཇུག་ལ་གནས་
པའི་གང་ཟག་དེ་ཆོས་ཅན། ཁྱོད་ཀྱི་རྒྱུད་ལ་སེམས་མེད་པར་ཐལ། ཁྱོད་

སེམས་མེད་སྙོམས་འཇུག་ལ་གནས་པའི་གང་ཟག་ཡིན་པའི་ཕྱིར་ཞེ་ན། སྔར་
བཀག་ཟིན་མོད། ད་དུང་ཡང་། ཅི་ཡང་མེད་ཀྱི་སྙོམས་འཇུག་ལ་གནས་
གང་ཟག་ཆོས་ཅན། ཁྱོད་ཀྱི་རྒྱུད་ལ་གཟུགས་མེད་ཀྱི་དངོས་གཞི་སྙོམས་
འཇུག་ཡོད་པར་ཐལ། ཁྱོད་ཀྱི་རྒྱུད་ལ་ཅི་ཡང་མེད་ཀྱི་དངོས་གཞི་སྙོམས་
འཇུག་ཡོད་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་རྒྱུད་ལ་གཟུགས་མེད་
ཀྱི་དངོས་གཞི་སྙོམས་འཇུག་མེད་པར་ཐལ། ཁྱོད་ཀྱི་རྒྱུད་ལ་ཅི་ཡང་མེད་པའི་
ཕྱིར། དེར་ཐལ། ཁྱོད་ཅི་ཡང་མེད་ཀྱི་དངོས་གཞི་སྙོམས་འཇུག་ལ་གནས་པའི་
གང་ཟག་ཡིན་པའི་ཕྱིར། འདི་དག་ནི་ཁོ་བོས་རིགས་ལམ་མཉམ་དུ་བཞག་
ལུང་གི་རྒྱབ་རྟེན་དང་བཅས་ཏེ་བཤད་པའི་སྔོན་མེད་ཀྱི་ལེགས་བཤད་ཡིན་
པས་མཁས་པ་ཆེན་པོ་རྣམས་ཀྱིས་བློ་གཟུ་བོར་ཞོག་ལ་གཟིགས་ཤིག །
༈ འདིར་སྨྲས་པ། གཞུང་དོན་ཉམས་སུ་ལེན་པའི་ཚུལ་འདི་ལ། །ཐ་སྙད་
ཚིག་འཁྲིའི་འཕྲེང་བས་སྐབས་དོན་སྒྲིབས། །འདི་འདྲའི་ཅལ་ཅོལ་གཏམ་གྱིས་
ཡིད་སུན་མོད། །འོན་ཀྱང་ལོག་སྨྲའི་ལོག་རྟོག་སེལ་ཕྱིར་ཡིན། །ཞེས་སོ། །
འདུ་ཤེས་མེད་པ་བ་ཡོད་དེ།
གཉིས་པ་ཡན་ལག་གི་དོན་(༢༩ན) ནི།
འདུ་ཤེས་མེད་པའི་སྙོམས་འཇུག་ལ་གནས་པའི་བསམ་གཏན་བཞི་པའི་ལྷར་
དམིགས་པ་དེ་དེ་ཡིན་པའི་ཕྱིར། འདུ་ཤེས་མེད་པའི་དོན་ཡོད་དེ། དེའི་རྒྱུད་
ལ་སེམས་དང་སེམས་བྱུང་རྣམས་མངོན་གྱུར་དུ་འབྱུང་བ་འགོག་པའི་རྫས་
ཡོད་པས་དེར་བཞག་པའི་ཕྱིར། ཞེས་འཆད་པ་ལ། འདུ་ཤེས་མེད་པ་བ། ཞེས་
གསུངས། འདུ་ཤེས་མེད་པ་བ་ཆོས་ཅན། རྣམ་སྨིན་ལས་བྱུང་བ་ཡིན་ཏེ། འདུ་
ཤེས་མེད་པའི་སྙོམས་འཇུག་སྒོམ་པའི་རྣམ་སྨིན་ཡིན་པའི་ཕྱིར། འདུ་ཤེས་
མེད་པའི་གང་ཟག་གི་གནས་ཡོད་དེ། དེ་འབྲས་བུ་ཆེ་བའི་ཕྱོགས་གཅིག་ན་
གནས་པ་ཡིན་གྱི་གནས་གཞན་ལོགས་སུ་མེད་པའི་ཕྱིར།
ལྔ་པ་སྙོམས་འཇུག་གཉིས་བཤད་པ་ལ། ངོ་བོ་སོ་སོར་བཤད་པ་དང་།
 

རྟེན་ཐུན་མོང་དུ་བཤད་པའོ། །དང་པོ་ལ་གཉིས། འདུ་ཤེས་མེད་པའི་སྙོམས་
འཇུག་བཤད་པ། འགོག་པའི་སྙོམས་འཇུག་བཤད་པའོ། །དང་པོ་འཆད་
པ་ལ། དེ་བཞིན་འདུ་ཤེས་མེད་སྙོམས་འཇུག །ཅེས་སོགས་རྐང་པ་བཞི་བྱུང་།
རང་རྒྱུད་ལྡན་གྱི་གང་ཟག་གི་རྒྱུད་ལ་སེམས་སེམས་བྱུང་མངོན་གྱུར་ཡོད་པ་
འགོག་པར་བྱེད་པའི་རིགས་སུ་གནས་པས་རབ་ཏུ་ཕྱེ་བའི་རྫས་ཡོད་ཀྱང་
ཡིན། སོ་སོ་སྐྱེ་བོའི་རྒྱུད་ཀྱིས་བསྡུས་པ་ཡང་ཡིན། སེམས་མེད་ཀྱི་སྙོམས་
འཇུག་ཀྱང་ཡིན་པའི་གཞི་མཐུན་པར་དམིགས་པ། འདུ་ཤེས་མེད་པའི་སྙོམས་
འཇུག་གི་མཚན་ཉིད། ཚིག་དོན་ནི། འདུ་ཤེས་མེད་པའི་སྙོམས་འཇུག་ཆོས་
ཅན། ཁྱོད་ཁྱད་ཆོས་བདུན་དང་ལྡན་ཏེ། འདུ་ཤེས་མེད་པ་བ་དེ་བཞིན་དུ་
འདུ་ཤེས་མེད་པའི་སྙོམས་འཇུག་གིས་ཀྱང་། རང་རྒྱུད་ལྡན་གྱི་གང་ཟག་གི་
རྒྱུད་ལ་སེམས་སེམས་བྱུང་མངོན་གྱུར་པ་འགོག་པའི་ཁྱད་པར། སའི་ཁྱད་
པར། བསམ་གཏན་ཐ་མ་སྟེ་བཞི་པའི་སས་བསྡུས་པ། ཀུན་སློང་གི་ཁྱད་པར་
( ༢ ༩ བ) འཁོར་བ་ལས་ངེས་པར་འབྱུང་འདོད་པས་མཉམ་པར་བཞག་པ། ངོ་
བོའི་ཁྱད་པར་དགེ་བ་ཡིན་པ། མྱོང་འགྱུར་གྱི་ཁྱད་པར་སྐྱེ་ནས་མྱོང་འགྱུར་ཁོ་
ན་ཡིན་པ། རྟེན་གྱི་ཁྱད་པར་འཕགས་པའི་རྟེན་ལ་སྙོམས་པར་འཇུག་པ་མ་
ཡིན་པར་སོ་སྐྱེ་ཁོ་ནའི་རྒྱུད་ཀྱིས་བསྡུས་པ། ཐོབ་ཚུལ་གྱི་ཁྱད་པར་རང་གི་
ཐོབ་པ་དང་། དུས་གཅིག་ཁོ་ནར་ཐོབ་པའི་ཁྱད་པར་ཏེ་བདུན་དང་ལྡན་པའི་
ཕྱིར།
གཉིས་པ་འགོག་པའི་སྙོམས་འཇུག་འཆད་པ་ལ། འགོག་པ་ཞེས་པའང་
དེ་བཞིན་ཉིད། །ཅེས་སོགས་རྐང་པ་བདུན་བྱུང་། རང་གི་དགག་གཞིར་གྱུར་
པའི་གཟུགས་ཀྱི་སྟེང་དུ་དགག་བྱ་སེམས་སེམས་བྱུང་མངོན་གྱུར་བ་འགོག་
པའི་རིགས་སུ་གནས་པའི་འཕགས་རྒྱུད་ཀྱི་སྙོམས་འཇུག་ཀྱང་ཡིན། ལྡན་མིན་
འདུ་བྱེད་ཀྱང་ཡིན་པའི་གཞི་མཐུན་པར་དམིགས་པ། འགོག་པའི་སྙོམས་

འཇུག་གི་མཚན་ཉིད། འགོག་པའི་སྙོམས་འཇུག་ཆོས་ཅན། ཁྱད་ཆོས་བདུན་
དང་ལྡན་ཏེ། འགོག་པའི་སྙོམས་འཇུག་ཅེས་པའང་འདུ་ཤེས་མེད་པ་བཞིན་
དུ་སེམས་སེམས་བྱུང་མངོན་གྱུར་བ་རང་གི་དགག་གཞིའི་སྟེང་དུ་བཀག་པ།
ཡིད་ཀུན་སློང་གི་ཁྱད་པར་ཚོར་འདུ་རགས་པ་ཞི་ནས་ཚེ་འདིར་བདེ་བར་
གནས་པའི་དོན་དུ་འཇུག་པ། སའི་ཁྱད་པར་སྲིད་རྩེའི་སར་གཏོགས་
འདི་བསྒོམ་པ་ལ་བརྟེན་ནས་སྲིད་རྩེར་སྐྱེ་བ། ངོ་བོའི་ཁྱད་པར་དགེ་བ་ཡིན་
པ། མྱོང་གྱུར་གྱི་ཁྱད་པར་འདོད་པའི་རྟེན་ཅན་གྱི་འཕགས་པ་འགོག་སྙོམས་
ཐོབ་ནས་མ་ཉམས་པར་ཚེ་ཕྱི་མ་ལ་སྲིད་རྩེར་སྐྱེ་བས་སྐྱེས་ནས་མྱོང་འགྱུར་
དང་། དེ་འདོད་པར་ཐོབ་ནས་ཉམས་པ་གཟུགས་སུ་སྐྱེས་ནས་དེ་མངོན་དུ་
བྱས་ཏེ། ཚེ་ཕྱི་མ་ལ་སྲིད་རྩེར་སྐྱེ་བ་གཉིས་སུ་སྟེ་ལན་གྲངས་གཞན་ལ་མྱོང་
བར་འགྱུར་བ་དང་། དེ་ཐོབ་པའི་ཚེ་དེ་ལ། མྱང་འདས་ཐོབ་ནས་རྣམ་སྨིན་
མྱོང་བར་མ་ངེས་པ་དང་གསུམ་ཡོད་ཀྱི། དེ་ཐོབ་པའི་ཚེ་དེ་ལ་སྲིད་རྩེར་སྐྱེ་བ་
མེད་པས་( ༣༠ན) མཐོང་ཆོས་ལ་མྱོང་འགྱུར་མེད་པའི་ཁྱད་པར། འཕགས་པ་
ཁོ་ནའི་རྒྱུད་ལ་ཡོད་པའི་ཁྱད་པར། ཐོབ་ཚུལ་གྱི་ཁྱད་པར་ཕལ་ཆེར་སྦྱོར་བ་
འབད་རྩོལ་གྱི་སྟོབས་ཀྱིས་ཐོབ་པའི་ཁྱད་པར་རྣམས་དང་ལྡན་པའི་ཕྱིར།
ཕལ་ཆེར་ཞེས་སྨོས་པ་ལ་དགོས་པ་ཡོད་དེ། ཐུབ་པ་ཆེན་པོའི་འགོག་སྙོམས་དེ།
བྱང་ཆུབ་ཟད་པ་མཁྱེན་པའི་ཡེ་ཤེས་ཐོབ་པའི་ཚེ་འབད་མེད་དུ་ཐོབ་པ་ཡིན་
གྱི་སྦྱོར་བས་ཐོབ་པ་མིན་ནོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར་ཏེ།
ཐུབ་པ་ལ་སྦྱོར་བས་བྱུང་བའི་ཆོས་ཅུང་ཟད་ཀྱང་མི་མངའ་བའི་ཕྱིར། ཐམས་
ཅད་མཁྱེན་པར་གྲུབ་པར་བསྟོད་པ་ལས། དགེ་བ་མཐར་ཕྱིན་ཁྱོད་ལ་ནི། །
སྦྱོར་བ་ལས་བྱུང་ཅུང་ཟད་མེད། །ཅེས་གསུངས་པའི་ཕྱིར། དེ་ལ་ནུབ་ཕྱོགས་
བྱེ་བྲག་སྨྲ་བ་ཁ་ཅིག །དེ་བཞིན་གཤེགས་པས་གཉིས་ཀའི་ཆ་ལས་རྣམ་ངར་
གྲོལ་བ་མ་ཡིན་པར་ཐལ། དེ་བཞིན་གཤེགས་པས་ཟད་མི་སྐྱེ་ཤེས་པའི་ཡེ་ཤེས་

དང་འགོག་སྙོམས་གཅིག་ཅར་དུ་མངོན་དུ་མཛད་པའི་ཕྱིར། འདོད་མི་ནུས་
ཏེ། ཐུབ་པས་བསམ་གཏན་བཞི་པའི་སེམས་ལ་བརྟེན་ནས་མཐོང་ལམ་བསྐྱེད།
དེ་རྗེས་སྲིད་རྩེའི་སེམས་ལ་བརྟེན་ནས་འགོག་པའི་སྙོམས་འཇུག་བསྐྱེད། དེ་
ལས་ལངས་ནས་བསམ་གཏན་བཞི་པའི་སེམས་ལ་བརྟེན་ནས། བྱང་ཆུབ་ཟད་
མི་སྐྱེ་ཤེས་པ་སྐྱེད་པའི་ཕྱིར་རོ། །ཞེས་ཟེར་ན། ཐུབ་པས་ཟད་མི་སྐྱེ་ཤེས་པའི་
ཡེ་ཤེས་ཀྱི་དང་པོར་འགོག་སྙོམས་མངོན་དུ་བྱས་པ་མ་ཡིན་པར་ཐལ། ཐུབ་
པས་ཟད་མི་སྐྱེ་ཤེས་པའི་ཡེ་ཤེས་མངོན་དུ་མཛད་པའི་དང་པོར་ཟག་པ་མེད་
པའི་ཡེ་ཤེས་སྐད་ཅིག་མ་སུམ་ཅུ་རྩ་བཞི་བར་མ་ཆད་དུ་སྐྱེས་ནས་ཟད་མི་སྐྱེ་
ཤེས་པའི་ཡེ་ཤེས་ཐོབ་པའི་ཕྱིར། ཟག་མེད་ཡེ་ཤེས་སྐད་ཅིག་མ་སུམ་ཅུ་རྩ་
བཞི་ཡོད་དེ། བདེན་པ་མངོན་རྟོགས་སྐད་ཅིག་མ་བཅུ་དྲུག །སྲིད་རྩེའི་ཉོན་
མོངས་སྤོང་བར་བྱེད་པའི་བར་( ༣༠བ) ཆད་མེད་ལམ་དགུ།རྣམ་གྲོལ་ལམ་
དགུ་རྣམས་སུ་ཡོད་པའི་ཕྱིར། ཞེས་འཆད་པ་ལ།དང་པོར་མ་ཡིན་ཞེས་
སོགས་རྐང་པ་གཉིས་བྱུང་།
གཉིས་པ་རྟེན་ཐུན་མོང་དུ་བཤད་པ་ལ། སྙོམས་འཇུག་གཉིས་པོ་དེ་རྟེན་
གང་ལ་སྐྱེ་ཞེ་ན། འདུ་ཤེས་མེད་པའི་སྙོམས་འཇུག་དང༌། འགོག་པའི་སྙོམས་
འཇུག་གཉིས་ཀ་ཆོས་ཅན། ཁྱོད་གསར་དུ་སྐྱེ་བའི་ལུས་རྟེན་ཡོད་དེ། ཁྱོད་
འདོད་པ་དང་གཟུགས་ཀྱི་རྟེན་ཅན་གྱི་གང་ཟག་གི་རྒྱུད་ལ་གསར་དུ་སྐྱེ་བའི་
ཕྱིར། ཞེས་བཤད་པ་ལ། གཉིས་ཀ་འདོད་དང་གཟུགས་རྟེན་ཅན། །ཞེས་
གསུངས། འགོག་པའི་སྙོམས་འཇུག་དང་པོར་མིའི་ནང་དུ་མངོན་དུ་བྱེད་དེ།
མི་ཚོར་འདུ་རགས་པས་སྐྱོ་སླ་ཞིང་བློ་གསལ་བའི་ཕྱིར། ཞེས་བཤད་པ་ལ།
འགོག་པ་དང་པོར་མི་ནང་དུ། །ཞེས་གསུངས། ཡང་འགོག་པའི་སྙོམས་འཇུག་
དང་འདུ་ཤེས་མེད་པའི་སྙོམས་འཇུག་གཉིས་འདོད་གཟུགས་གང་རུང་
་ལ་གསར་དུ་སྐྱེ་བ་ཡིན་ཏེ། འགོག་སྙོམས་འདོད་པའི་རྟེན་ལ་གསར་

སྐྱེ་བ་དང་། འདུ་ཤེས་མེད་པའི་སྙོམས་འཇུག་གཟུགས་ཀྱི་རྟེན་ལ་ངང་
པོར་གསར་དུ་སྐྱེ་བ་ཡིན་པའི་ཕྱིར། འགོག་སྙོམས་དང་པོར་མིའི་ནང་དུ་
མངོན་དུ་བྱེད་ཅིང་འདུ་ཤེས་མེད་པའི་སྙོམས་འཇུག་དང་པོར་གཟུགས་ཀྱི་
རྟེན་ལ་མངོན་དུ་བྱེད་དེ་འགོག་སྙོམས་འདོད་པའི་རྟེན་ལ་ཐོབ་ནས་ཉམས་
པ་གཟུགས་སུའང་མངོན་དུ་བྱེད། འདུ་ཤེས་མེད་པའི་སྙོམས་འཇུག་གཟུགས་
ཀྱི་རྟེན་ལ་མངོན་དུ་བྱེད་དེ། གང་སྤེལ་ལས། འགོག་པའི་སྙོམས་འཇུག ནི་མི་
ཁོ་ནའི་ནང་དུ་སྐྱེ་སྟེ།སྟོན་པ་པོ་དང་སྦྱོར་བའི་སྟོབས་ཡོད་པའི་ཕྱིར། ཕྱིས་
ཉམས་པ་ནི་གཟུགས་སུའང་སྐྱེ་ལ་གཟུགས་མེད་དུ་ནི་མ་ཡིན་ཏེ་རྟེན་མེད་
པའི་ཕྱིར། ། འདུ་ཤེས་མེད་པའི་སྙོམས་འཇུག་དང་པོར་གཟུགས་སུའང་སྐྱེ་སྟེ་
འཁོར་བ་ཐོག་མ་མེད་པར་འདུ་ཤེས་པའི་ཕྱིར། ཞེས་གསུངས་པའི་ཕྱིར།
དྲུག་པ་སྲོག་བཤད་པ་ལ། ཁོ་ན་རེ། སྲོག་དང་མཚན་ཉིད་རྣམས་དང་
( ༣ ༡ན) ནི། །ཞེས་བཤད་ན། སྲོག་གི་དབང་པོ་ཇི་ལྟ་བུ་ཞེ་ན། དེ་འཆད་པ་ལ།
སྲོག་ནི་ཚེ་ཡིན་དྲོད་དང་ནི། །རྣམ་ཤེས་རྟེན་གང་ཡིན་པའོ། །ཞེས་གསུངས།
འདིའི་སྐབས་སུ། སྤྱིའི་དོན་དང་། ཡན་ལག་གི་དོན་ནོ། ། །དང་པོ་སྲོག་གི་
དབང་པོ་ལ་མཚན་ཉིད། དབྱེ་བ། བྱེད་ལས་དང་གསུམ། དང་པོ་ནི། ཕུང་
པོའི་རིགས་མཐུན་ལྷན་ཅིག་ཏུ་གནས་པ་ལ་ལྷག་པར་དབང་བྱེད་པའི་རིགས་
སུ་གནས་པས་རབ་ཏུ་ཕྱེ་བའི་ཚེ་ཡིན་པར་དམིགས་པ་སྲོག་གི་དབང་པོའི་
མཚན་ཉིད་ཡིན་ཏེ། གདགས་པའི་བསྟན་བཅོས་ལས། སྲོག་གི་དབང་པོ་གང་
ཞེ་ན། ཁམས་གསུམ་པའི་ཚེའོ། །ཞེས་དང༌། ཆོས་སྦྱིན་གྱི་མདོ་ལས། ཚེ་ངང་
དྲོད་དང་རྣམ་ཤེས་འདིས། །གང་ཚེ་ལུས་ནི་འདོར་བྱེད་ཅིང་། །བོར་ནས་དེ་
ཚེ་འདུག་པ་ནི། །སེམས་མེད་ཇི་ལྟར་ཤིང་བཞིན་ནོ། །ཞེས་གསུངས་པའི་ཕྱིར།
གཉིས་པ་ནི། དེ་ལ་གཟུགས་ཅན་དུ་གྱུར་པའི་སྲོག །ཤེས་པར་གྱུར་པའི་སྲོག །
ལྡན་མིན་འདུ་བྱེད་དུ་གྱུར་པའི་སྲོག་དང་གསུམ་ཡོད། དང་པོ་ནི། སྲོག་ཏུ་

གྱུར་པའི་རླུང་ངམ། དབུགས་ལྟ་བུ་ལ་བྱེད་དེ། རང་འགྲེལ་ལས། སྲོག་ཅེས་བྱ་
བ་ནི། ལུས་དང་སྲོག་ལ་བརྟེན་ནས་འཇུག་པ་དེ་ལྟ་བུའི་རླུང་ཡིན་ཏེ། དེའི་
རྒྱུན་གཅོད་པར་བྱེད་དོ། །ཞེས་གསུངས། གཉིས་པ་ནི། སྲོག་ཏུ་གྱུར་པའི་ཡིད་
ཀྱི་རྣམ་པར་ཤེས་པ་ཕྲ་ཞིང་ཕྲ་བ་དེ་ལྟ་བུ་ཡིན་ཞིང་། དེ་རྒྱུན་ཆད་པ་མེད་དོ། །
གསུམ་པ་ནི། སྲོག་སྐད་ཅིག་མ་སྔ་མས་དེ་ཕྱི་མ་བསྐྱེད་པའི་ནུས་པ་ལྟ་བུ།
གསུམ་པ་བྱེད་ལས་ནི་སྲོག་ཆོས་ཅན། བྱེད་ལས་དང་ལྡན་ཏེ། ཁམས་འོག་མ་
གཉིས་སུ་དྲོད་དང་རྣམ་ཤེས་གཉིས་ཀའི་རྟེན་བྱེད།གཟུགས་མེད་དུ་རྣམ་
ཤེས་ཁོ་ནའི་རྟེན་བྱེད་པའི་ཕྱིར། རྣམ་བཤད་རིགས་པར། ཚེ་འདི་དྲོད་དང་
རྣམ་པར་ཤེས་པ་གཉིས་ཀའི་གཞིར་གྱུར་པའི་ཆོས་གང་ཡིན་པ་སྟེ། སྲོག་ཅེས་
བྱ་བའི་རྣམ་གྲངས་སོ། །ཞེས་གསུངས། (༣༢༠) གཉིས་པ་ཡན་ལག་གི་དོ
ཁམས་གསུམ་ཀའི་གང་ཟག་གི་སྲོག་གི་དབང་པོ་ནི་ཚེ་ཡིན་ཏེ། བསྟན་བཅོས་
ལས། སྲོག་གང་ཞེ་ན། ཁམས་གསུམ་པའི་ཚེའོ། །ཞེས་གསུངས་པའི་ཕྱིར།
སྲོག་གང་ཡིན་པ་དེ་ཆོས་ཅན། བྱེད་ལས་དང་ལྡན་ཏེ། ཁམས་འོག་མ་གཉིས་
སུ་དྲོད་དང་རྣམ་ཤེས་གཉིས་ཀའི་རྟེན་བྱེད། གཟུགས་མེད་ཁམས་སུ་རྣམ་
ཤེས་ཁོ་ནའི་རྟེན་བྱེད་པའི་ཕྱིར། བདུན་པ་མཚན་ཉིད་བཤད་པ་ལ། དངོས་
དང་ཐལ་བ་སྤོང་བའོ། །དང་པོ་ནི། ཁོ་ན་རེ། མཚན་ཉིད་རྣམས་དང་ཞེས་
བཤད་ན། འདུས་བྱས་ཀྱི་མཚན་ཉིད་སྐྱེ་སོགས་བཞི་པོ་དེ་ཇི་ལྟ་བུ་ཞེ་ན། དེ་
འཆད་པ་ལ། མཚན་ཉིད་དག་ནི་སྐྱེ་བ་དང༌། །ཞེས་སོགས་རྐང་པ་གཉིས་
བྱུང་། དོན་ནི། སྐྱེ་བ་དང་། རྒ་བ་དང་། གནས་པ་དང་། མི་རྟག་པ་ཉིད་དག་
སྟེ་བཞི་ཆོས་ཅན། འདུས་བྱས་ཀྱི་ཆོས་རྣམས་ཀྱི་མཚན་ཉིད་དམ་འཇོག་བྱེད་
ཡིན་ཏེ། བུམ་པ་ལྟ་བུ་འདུས་བྱས་སུ་སྒྲུབ་པའི་རྟགས་ཡིན་པའི་ཕྱིར། སྐྱེ་
སོགས་བཞི་པོ་ཆོས་ཅན། བྱེད་ལས་ཁྱད་པར་ཅན་དང་ལྡན་ཏེ། སྐྱེ་བས་
བསྐྱེད་པར་བྱེད། རྒ་བས་རྙིང་པར་བྱེད། གནས་པས་གནས་པར་བྱེད། མི་

རྟག་པས་འཇིག་པར་བྱེད་པའི་ཕྱིར། བཞི་པོ་དེ་རིམ་ཅན་དུ་འབྱུང་བ་མིན་ཏེ།
ལྷན་ཅིག་ཏུ་འབྱུང་བའི་ཕྱིར། ། འདུས་བྱས་ཡིན་ན། རང་གི་སྐྱེ་སོགས་བཞི་
དང་ལྷན་ཅིག་འབྱུང་བས་ཁྱབ་པའི་ཕྱིར་ཏེ། མདོ་ལས། གསུམ་པོ་འདི དག་
ནི་འདུས་བྱས་ཀྱི་མཚན་ཉིད་དེ། དགེ་སློང་དག་འདུས་བྱས་སྐྱེ་བར་ཡང་
མངོན་ནོ། །འཇིག་པར་ཡང་མངོན་ནོ། །གནས་པ་གཞན་དུ་འབྱུང་བ་ཡང་
མངོན་ནོ། །ཞེས་གསུམ་ལས་མ་གསུངས་པ་ནི། གདུལ་བྱ་རྣམས་སྐྱོ་བ་སྐྱེ་བའི་
ཕྱིར་དུ་གནས་པ་དངོས་སུ་མ་བསྟན་པ་ཡིན་ནོ།། །།
༈ གཉིས་པ་ཐལ་བ་སྤོང་བ་ལ། ཁོ་ན་རེ། སྐྱེ་སོགས་བཞི་པོ་རེ་རེ་ནས་
རང་གི་སྐྱེ་སོགས་བཞི་དང་། སྐྱེ་བའི་སྐྱེ་བ་སོགས་ལ་( ༣༢ན)ཡང་སྐྱེ་སོགས་
བཞི་ཡོད་དམ་མེད། ཡོད་ན་ཐུག་མེད་དུ་འགྱུར་ཞིང་། མེད་ན་འདུས་བྱས་སུ་
མི་འཐད་དོ། །ཞེ་ན། དེའི་ལན་འཆད་པ་ལ། དེ་དག་སྐྱེ་བའི་སྐྱེ་ལ་སོགས།
ཞེས་སོགས་རྐང་པ་བཞི་བྱུང༌། འདུས་བྱས་ཡིན་ན། རང་གི་སྐྱེ་སོགས་བཞི་
ཡོད་པས་མ་ཁྱབ་པའི་སྐྱོན་མེད་དེ། སྐྱེ་སོགས་ཆོས་བཞི་པོ་དེ་དག་ལའང་སྐྱེ་
བའི་སྐྱེ་བ་དང་ལ་སོགས་པ་གནས་པའི་གནས་པ་དང་རྒ་བའི་རྒ་བ་དང་མི་
རྟག་པའི་མི་རྟག་པ་ལ་སོགས་པ་ཡོད་པའི་ཕྱིར། ཞེས་འཆད་པ་ལ། དེ་ངག་
སྐྱེ་བའི་སྐྱེ་ལ་སོགས། །ཞེས་གསུངས། སྐྱེ་བའི་སྐྱེ་སོགས་བཞི་ཡོད་ཀྱང་ཐུག་
མེད་དུ་ཐལ་བའི་སྐྱོན་མེད་དེ། བུམ་པ་ལྟ་བུ་སྐྱེ་བའི་ཚེ་ན་སྐྱེ་བ་དེ་རྒ་སོགས་
གསུམ་དང་། སྐྱེ་བའི་སྐྱེ་བ་སོགས་ཆོས་བཞི་དང་བུམ་པ་དེ་ཆོས་བརྒྱད་ལ་
བྱེད་པ་འཇུག །སྐྱེ་བའི་སྐྱེ་བ་ནི་རྩ་བའི་སྐྱེ་བ་གཅིག་པུ་ཁོ་ན་ལ་བྱེད་པ་
འཇུག་པའི་ཕྱིར། ཞེས་འཆད་པ་ལ། དེ་ཆོས་བརྒྱད་དང་གཅིག་ལ་འཇུག །
ཅེས་གསུངས། དེ་ལ་ཁོ་ན་རེ། སྐྱེ་བ་མ་འོངས་པས་འདུས་བྱས་སྐྱེས་ན།
འདུས་བྱས་ཐམས་ཅད་གཅིག་ཅར་དུ་སྐྱེ་བར་འགྱུར་རོ། །ཞེ་ན། སྐྱེ་བ་ཁོ་ནས་
སྐྱེད་བྱ་འདུས་བྱས་ཀྱི་ཆོས་ཐམས་ཅད་གཅིག་ཅར་དུ་སྐྱེད་པར་བྱེད་པ་མ་

ཡིན་པའི་ཕྱིར་ཏེ། རྒྱུ་རྐྱེན་ཚོགས་ནས་སྐྱེས་པ་ཡིན་གྱི། འདུས་བྱས་རང་རང་
གི་རྒྱུ་དང་རྐྱེན་དག་མེད་པར་ནི་སྐྱེད་མི་ནུས་པའི་ཕྱིར་ཏེ། དཔེར་ན། མིག་
ཤེས་སྐྱེ་བ་ལ། རྐྱེན་གསུམ་ཚང་དགོས་པ་བཞིན་ནོ། །ཞེས་འཆད་པ་ལ། རྒྱུ་
དང་རྐྱེན་ཞེས་སོགས་རྐང་པ་གཉིས་གསུངས། བརྒྱད་པ་མིང་གི་ཚོགས་ལ་
སོགས་པ་བཤད་པ་ལ་ཁོ་ན་རེ། མིང་གི་ཚོགས་ལ་སོགས་པ་ནི། །ཞེས་འཆད་
ན། དེ་གང་ཞེ་ན། དེ་འཆད་པ་ལ་མིང་གི་ཚོགས་ལ་སོགས་པ་ནི། ཞེས་སོགས་
རྐང་པ་གཉིས་གསུངས། མིང་གི་ཚོགས་དང་ལ་སོགས་པ་ངག་གི་ཚོགས་དང་
ཡི་གེའི་ཚོགས་གསུམ་ཡོད་དེ། མིང་སྐད་ཅིག་སྔ་ཕྱི་དུ་མ་འདུས་པའི་ཚོགས་
( ༣༢བ) མིང་གི་ཚོགས་དང་། ཚིག་སྐད་ཅིག་སྔ་ཕྱི་དུ་མ་འདུས་ཤིང་ཚོགས་པ་
ངག་གི་ཚོགས་དང་། ཡི་གེ་སྐད་ཅིག་སྔ་ཕྱི་དུ་མ་འདུས་ཤིང་ཚོགས་པ་ཡི་གེའི་
ཚོགས་ཡིན་པའི་ཕྱིར། ཚོགས་གསུམ་པོ་གང་རུང་ལ་ལྡན་མིན་འདུ་བྱེད་དང་
མིང་ཚིག་ཡི་གེ་གང་རུང་ལ་བརྗོད་བྱེད་ཀྱི་སྒྲས་ཁྱབ་སྟེ། སློབ་དཔོན་རྒྱལ་པོ་
སྲས་ཀྱིས་མིང་ནི་རང་གི་མཚན་ཉིད་བརྗོད་བྱར་བྱེད་པ་ཡིན་ལ། ཚིག་ནི་བྱ་
བ་ལ་སོགས་པའི་འབྲེལ་བ་ཁྱད་པར་བརྗོད་པར་བྱ་བ་ཡིན་ནོ། །ཡི་གེ་ནི་མིང་
ཚིག་གི་གཞིར་གྱུར་པ་སྟེ། ཡིད་ཡུལ་ན་སྣང་བའི་ཀ་ལ་སོགས་པའོ། །ཞེས་
གསུངས། དོན་གྱི་ཁྱད་པར་སྟོན་པའི་སྒྲ་ཚིག་དང༌། དོན་གྱི་ངོ་བོ་ཙམ་སྟོན་
པའི་སྒྲ་མིང་དང་། མིང་ཚིག་གཉིས་ཀྱི་གདགས་གཞིར་གྱུར་པའི་སྐད་ཀྱི་
གདངས་ཡི་གེ་ཡིན་ལ། དཔེར་ན། ཀ་བ་ཞེས་པ་དང་། བུམ་པ་བྱས་པ་ཞེས་པ་
དང་། ཀ་ཞེས་པ་ལྟ་བུ་རིམས་བཞིན་ནོ། །
གསུམ་པ་དོན་བསྡུས་ནས་འཆད་པ་ལ། འདོད་དང་གཟུགས་གཏོགས་
སེམས་ཅན་སྟོན། །ཞེས་སོགས་རྐང་པ་དྲུག་བྱུང་། དོན་ནི། མིང་ཚིག་ཡི་གེ་
གསུམ་པོ་དེ་འདོད་པ་དང་། གཟུགས་ཁམས་སུ་གཏོགས་ཀྱི་གཟུགས་མེད་ན་
མེད་དེ། དེ་ན་སྒྲ་མེད་པའི་ཕྱིར། ཅེས་འཆད་པ་ལ། འདོད་དང་གཟུགས་

གཏོགས། ཞེས་གསུངས། དེ་གསུམ་སེམས་ཅན་དུ་སྟོན་པ་ཡིན་ཏེ། དེ་གསུམ་
རྒྱུད་དུ་གཏོགས་པའི་ཕུང་པོའི་ཚོགས་པ་ན་ཡོད་པའི་རྩོལ་བྱུང་ཡིན་པའི་
ཕྱིར་ཏེ། སེམས་ཅན་སྟོན། ཞེས་གསུངས། བྱུང་བ་གསུམ་ཀྱི་ནང་ནས་རྒྱུ་
མཐུན་ལས་བྱུང་བ་ཁོ་ན་ཡིན་ཏེ། དེ་གསུམ་འདོད་པ་དང་གཟུགས་ཁམས་
གང་རུང་དུ་བྱུང་ཞིང་། བསགས་པའི་གཟུགས་ཅན་མ་ཡིན་པའི་ཕྱིར། ཞེས་
འཆད་པ་ལ། རྒྱུ་མཐུན། ཞེས་གསུངས། དེ་གསུམ་དགེ་མི་དགེ་གང་རུང་དུ་
ལུང་མ་བསྟན་པ་ཡིན་ཏེ། དགེ་རྩ་ཆད་པ་དང་། ཆགས་བྲལ་ལ་ལྡན་པའི་ཕྱིར་
ཏེ། ཞེས་འཆད་པ་ལ། ལུང་བསྟན་མིན། ཞེས་གསུངས། དེ་གསུམ་དགེ་
( ༣ ༣ ན)མི་དགེ་ལུང་མ་བསྟན་གསུམ་གྱི་ནང་ནས་ལུང་མ་བསྟན་ཁོ་ན་ཡིན།
དོན་བསྡུས་ན། མིང་ཚིག་ཡི་གེ་གསུམ་པོ་དེ་ལ་སེམས་ཅན་དུ་སྟོན་མི་སྟོན་
དང་། བྱུང་བ་གསུམ་དང་། དགེ་སོགས་གསུམ་པོ་གང་རུང་སོགས་གང་ཡིན་
གྱི་ཁྱད་པར་ཡོད་དེ། དེ་གསུམ་སེམས་ཅན་དུ་སྟོན་པ་དང་རྒྱུ་མཐུན་ལས་བྱུང་
བ་དང་ལུང་མ་བསྟན་ཁོ་ན་ཡིན་པའི་ཕྱིར། ཞེས་འཆད་པ་ལ། སེམས་ཅན་
སྟོན། རྒྱུ་མཐུན་ལུང་བསྟན་མིན་ཞེས་གསུངས་པའི་ཕྱིར། མིང་ཚིག་ཡི་གེ་
གསུམ་སེམས་ཅན་དུ་སྟོན་པ་དང་། རྒྱུ་མཐུན་ལས་བྱུང་བ་དང་། ལུང་མ་
བསྟན་ཡིན་པ་དེ་བཞིན་དུ། སྐལ་མཉམ་ཡང་སེམས་ཅན་དུ་སྟོན་པ་སོགས་
གསུམ་དང་། རྣམ་པར་སྨིན་པ་ལས་བྱུང་བའང་ཡིན་ཏེ། དབང་པོ་ལ་སོགས་
པའི་རྣམ་སྨིན་གྱི་སྐལ་མཉམ་ནི་རྣམ་སྨིན་ཡིན་ཏེ། རྒྱས་བྱུང་རྣམ་སྨིན་ཡིན་
པའི་ཕྱིར། ཞེས་འཆད་པ་ལ། དེ་བཞིན། སྐལ་མཉམ་རྣམ་པར་སྨིན་པའང་
ཡིན། །ཞེས་གསུངས། སྐལ་མཉམ་ཁམས་གསུམ་དུ་གཏོགས་པ་ཡིན་ཏེ།
སེམས་ཅན་ཐམས་ཅད་ལ་སྐལ་མཉམ་གྱི་རྫས་རེ་ཡོད་པས། གཟུགས་མེད་
ནའང་དེ་ཡོད་པའི་ཕྱིར་ཞེས་འཆད་པ་ལ། ཁམས་གསུམ་པ་སྟེ། ཞེས་གསུངས།
ཐོབ་པ་ལ་ནི་རྣམ་སྨིན་ལས་བྱུང་དང་། རྒྱུ་མཐུན་ལས་བྱུང་བ་རྣམ་པ་

དམ་པའི་ཆོས་མངོན་པ་མཛོད་ཀྱི་རྣམ་བཤད་བླ་གསལ་བླའ་པདྨ་
ཀ་ཡོད་དེ། རྣམ་སྨིན་སྐྱེས་ཀྱི་ཐོབ་པ་རྣམ་སྨིན་དང་། ཐོབ་པ་གཞན་རྣམས་རྒྱུ་
མཐུན་ལས་བྱུང་བ་ཡིན་པའི་ཕྱིར། ཞེས་འཆད་པ་ལ། ཐོབ་རྣམ་གཉིས། ཞེས་
གསུངས། འདུས་བྱས་ཀྱི་མཚན་ཉིད་སྐྱེ་སོགས་བཞི་པོ་རྣམས་ལ་ཡང་། རྒྱུ་
མཐུན་ལས་བྱུང་བ་དང་། རྣམ་སྨིན་ལས་བྱུང་བ་གཉིས་ཀ་ཡོད་དེ། རྣམ་སྨིན་
སྐྱེས་ཀྱི་སྐྱེས་སོགས་རྣམས་རྣམ་སྨིན་ལས་སྐྱེས་པ་དང་། གཞན་རྣམས་རྒྱུ་
མཐུན་ལས་བྱུང་བ་ཡིན་པའི་ཕྱིར། ཞེས་འཆད་པ་ལ། མཚན་ཉིད་རྣམས་
ཀྱང༌། ཞེས་གསུངས། ཀྱང་སྒྲའི་དོན་(༣༣༠) ཡོད་དེ། སྐལ་མཉམ་བཞིན་སྐྱེ་
སོགས་བཞི་ལ་ཡོད། ཅེས་སོ། །སྐྱེ་སོགས་མཚན་ཉིད་བཞི་ལ་སེམས་ཅན་དུ་
སྟོན་མི་སྟོན་གཉིས་ཀ་དང་། ཁམས་གསུམ་ཆར་དུ་གཏོགས་མ་གཏོགས་
གཉིས་ཀ་དང་། དགེ་སོགས་གསུམ་ཀ་ཡོད་དེ། རྩོལ་བ་ལས་བྱུང་བའི་སྐྱེ་
སོགས་རྣམས་སེམས་ཅན་དུ་སྟོན་པ་དང་། དེ་ལས་གཞན་པའི་སྐྱེ་སོགས་
རྣམས་སེམས་ཅན་དུ་མི་སྟོན་པ་དང་། ཁམས་གསུམ་གང་རུང་དུ་གཏོགས་
པའི་འདུས་བྱས་ཀྱི་མཚན་ཉིད་སྐྱེ་སོགས་རྣམས་དེ་གང་རུང་དུ་གཏོགས་པ་
དང་། དེ་ལས་གཞན་པའི་སྐྱེ་སོགས་རྣམས་ཁམས་གསུམ་གང་རུང་དུ་མ་
གཏོགས་པ་ཡིན་པའི་ཕྱིར། དགེ་བའི་སྐྱེ་སོགས་བཞི་དགེ་བ། མི་དགེ་བའི་སྐྱེ་
སོགས་བཞི་མི་དགེ་བ། ལུང་མ་བསྟན་གྱི་སྐྱེ་སོགས་བཞི་ལུང་མ་བསྟན་ཡིན་
པའི་ཕྱིར། སྙོམས་འཇུག་གཉིས་དང་མི་ལྡན་པའམ་མ་ཐོབ་པ་དེ་དག་ནི་རྒྱུ་
མཐུན་ལས་བྱུང་བ་ཡིན་གྱི།། རྒྱས་བྱུང་དང་རྣམ་སྨིན་ལས་བྱུང་བ་གང་རུང་མ་
ཡིན་ཏེ། སྙོམས་འཇུག་གཉིས་ནི་གཅིག་ཏུ་དགེ་བ་ཁོ་ན་དང་། མི་ལྡན་པ་ནི་
བསགས་པའི་གཟུགས་ཅན་མ་ཡིན་པའི་ཕྱིར། ཞེས་འཆད་པ་ལ། སྙོམས་
འཇུག་དང་། མི་ལྡན་པ་དག་རྒྱུ་མཐུན་པ། །ཞེས་གསུངས། དེ་གསུམ་ལ་རྒྱས་
བྱུང་དང་རྣམ་སྨིན་ལས་བྱུང་བ་ནི་མེད་དོ། །།

རྒྱུ་རྐྱེན་འབྲས་བུ་དང་བཅས་པ་བཤད་པ།
༈ གཉིས་པ་ཞར་ལ་རྒྱུ་རྐྱེན་འབྲས་བུ་དང་བཅས་པ་བཤད་པ་ལ། རྒྱུ་
འབྲས་བུ་དང་བཅས་པ་བཤད་པ། རྐྱེན་བཤད་པ་དང་གཉིས། དང་པོ་ལ་རྒྱུ་
བཤད་པ། འབྲས་བུ་བཤད་པ། དེ་གཉིས་ཀྱི་ཐུན་མོང་གི་ཆོས་བཤད་པ་དང་
གསུམ། དང་པོ་ལ་བསྟན་བཤད་དོན་བསྡུས་དང་གསུམ། དང་པོ་འཆད་པ་ལ།
བྱེད་རྒྱུ་ལྷན་ཅིག་འབྱུང་བ་དང༌། །ཞེས་སོགས་རྐང་པ་བཞི་བྱུང༌། འཕྲོས་ནི།
རྒྱུ་དང་རྐྱེན་དག་མེད་པར་ནི།།ཞེས་རྒྱུ་རྐྱེན་ཚོགས་ནས་འབྲས་བུ་བསྐྱེད་
དགོས་པར་བཤད་ན། རྒྱུ་ཅི་ལྟ་བུ་ཞེ་ན། དེ་འཆད་པ་ལ་འདི་འབྱུང་། དོན ནི།
རྒྱུ་དེ་ལ་དབྱེ་ན་དྲུག་ཡོད་པར་འདོད་( ༣༤ན) དེ། བྱེད་རྒྱུ་དང་ལྷན་ཅིག་
འབྱུང་བའི་རྒྱུ་དང་། སྐལ་མཉམ་གྱི་རྒྱུ་དང་། མཚུངས་པར་ལྡན་པའི་རྒྱུ་དང་།
ཀུན་འགྲོའི་རྒྱུ་དང་། རྣམ་སྨིན་གྱི་རྒྱུ་རྣམས་སུ་ཡོད་པའི་ཕྱིར། གཉིས་པ་རྒྱས་
པར་བཤད་པ་ལ་དྲུག །འོ་ན་བྱེད་རྒྱུ་སོགས་གང་ཞེ་ན། དང་པོ་ནི། བྱེད་རྒྱུ་
ཡོད་དེ། འབྲས་བུ་རང་ལས་གཞན་པའི་ཆོས་ཐམས་ཅད་ནི། འབྲས་བུ་སྐྱེ་བ་
ལ་གེགས་མི་བྱེད་པས་བྱེད་རྒྱུའི་རྒྱུ་ཡིན་པའི་ཕྱིར། ཞེས་འཆད་པ་ལ། རང་
ལས་གཞན་པ་བྱེད་རྒྱུའི་རྒྱུ། །ཞེས་གསུངས། བྱེད་རྒྱུ་ལ་གཉིས་སུ་ཡོད་དེ།
བྱེད་རྒྱུ་བྱེད་པ་དང་བཅས་པ་དང་། བྱེད་རྒྱུ་བྱེད་པས་སྟོང་པ་གཉིས་ཡོད་
པའི་ཕྱིར། གཞི་གྲུབ་ན། བྱེད་རྒྱུ་ཡིན་པའི་ཁྱབ་སྟེ། འདུས་བྱས་ཡིན་ན་བྱེད་
རྒྱུ་བྱེད་པ་དང་བཅས་པས་ཁྱབ། འདུས་མ་བྱས་ཀྱི་ཆོས་ཡིན་ན་བྱེད་རྒྱུ་བྱེད་
པས་སྟོང་པ་ཡིན་པས་ཁྱབ་པའི་ཕྱིར། དེས་ན་གཞི་གྲུབ་ན་བྱེད་རྒྱུ་ཡིན་པས་
ཁྱབ་བོ། །དེ་ལ་ཁོ་ན་རེ། མཚན་མ་རང་ལས་གཞན་པའི་ཆོས་ཐམས་ཅང་
མཚན་མའི་རྒྱུ་ཡིན་ཞེ་ན། དེ་མི་འཐད་དེ། མཐོང་སྤང་གིས་མཐོང་ལམ་སྐྱེ་བ་
ལ་བགེགས་བྱེད་པའི་ཕྱིར། ཟེར་ན། དེ་སྐྱེ་བ་ནི་རྒྱུ་རྐྱེན་ཚོགས་པའི་དེ་མ་ཐག་

ཏུ་འབྱུང་བ་ཡིན་ལ། དེ་ལ་གང་གིས་ཀྱང་བགེགས་བྱེད་མི་ནུས་པའི་ཕྱིར།
གཉིས་པ་ལ། མཚན་ཉིད་དང་མཚན་གཞིའོ། །དང་པོ་ནི། ལྷན་ཅིག་འབྱུང་
བའི་རྒྱུ་འབྲས་ཡོད་དེ། ལྷན་ཅིག་འབྱུང་བའི་སྒོ་ནས་རང་དང་དུས་མཉམ་
པའི་ཆོས་གང་ཡིན་པ་དེ་ལ་ཕན་ཚུན་ཕན་འདོགས་པར་བྱེད་པ་ནི་ལྷན་ཅིག་
འབྱུང་བའི་རྒྱུ་དང་། རང་དང་དུས་མཉམ་པའི་ཆོས་གང་ཡིན་པ་དེ་ལ་ཕན་
ཚུན་ཕན་གདགས་པར་བྱ་བ་ལྷན་ཅིག་འབྱུང་བའི་འབྲས་བུ་ཡིན་པའི་ཕྱིར།
དོན་བསྡུས་ན། ལྷན་ཅིག་འབྱུང་བའི་རྒྱུ་འབྲས་( ༣༤བ) ཡོད་དེ། ལྷན་ཅིག་
འབྱུང་བའི་ཕན་ཚུན་ཕན་གདགས་པར་བྱ་བ་དང་འདོགས་བྱེད་དུ་དམིགས་
པ་དེ་དེ་ཡིན་པའི་ཕྱིར། ཞེས་འཆད་པ་ལ། ལྷན་ཅིག་འབྱུང་གང་ཕན་ཚུན་
འབྲས། །ཞེས་གསུངས།
གཉིས་པ། མཚན་གཞི་འཆད་པ་ལ། སྤྱིར་བསྟན་པ་དང་། སེམས་ཀྱི་རྗེས་
འཇུག་བྱེ་བྲག་ཏུ་བཤད་པ་གཉིས། དང་པོ་ནི། ལྷན་ཅིག་འབྱུང་བའི་རྒྱུའི་
མཚན་གཞི་ཡོད་དེ། དཔེར་ན། ལྷན་ཅིག་པའི་ས་སོགས་འབྱུང་བ་བཞི་པོ་
ལྷན་ཅིག་འབྱུང་བའི་རྒྱུ་འབྲས་ཡིན་པ་བཞིན་དང་། སེམས་ཀྱི་རྗེས་འཇུག་
སེམས་བྱུང་རྣམས་དང་སེམས་ཀྱང་ལྷན་ཅིག་འབྱུང་བའི་རྒྱུ་འབྲས་ཡིན་པ་
དང་། འདུས་བྱས་ཀྱི་མཚན་ཉིད་སྐྱེ་སོགས་རྣམས་དང་མཚན་གཞི་འདུས་
བྱས་ཀྱང་ལྷན་ཅིག་འབྱུང་བའི་རྒྱུ་འབྲས་ཡིན་པ་བཞིན་ཡིན་པའི་ཕྱིར། ཞེས་
འཆད་པ་ལ། འབྱུང་བཞིན་སེམས་ཀྱི་རྗེས་འཇུག་དང༌། །སེམས་དང་མཚན་
ཉིད་མཚན་གཞི་བཞིན། །ཞེས་གསུངས། གཉིས་པ་ནི། སེམས་ཀྱི་རྗེས་འཇུག་
དང་། ཞེས་གསུངས་ན། དེ་གང་ཞེ་ན། སེམས་ཚོར་སོགས་སེམས་ལས་བྱུང་བ་
རྣམས་དང༌། བསམ་གཏན་དང་། ཟག་མེད་ཀྱི་སྡོམ་པ་གཉིས་དང༌། སེམས་
དང་སེམས་བྱུང་རྣམས་དང་སྡོམ་པ་གཉིས་པོ་དེ་དག་གི་མཚན་ཉིད་སྐྱེ་
སོགས་བཞི་པོ་རྣམས་ཆོས་ཅན། སེམས་ཀྱི་རྗེས་སུ་འཇུག་པ་ཡིནཏེ། སེམས་

དང་དུས་གཅིག་པ་དང་། དེ་དང་སྐྱེ་འགག་གནས་གསུམ་དུས་གཅིག་པ་དང་།
སྐྱེས་བུའི་བྱེད་པ་དང་། བདག་འབྲས་སུ་གཅིག་པ་དང༌། སོགས་པ་རྣམ་སྨིན་
དང་རྒྱུ་མཐུན་གྱི་འབྲས་བུ་གཅིག་པ་དང༌། དགེ་བ་དང་སོགས་པ་མི་དགེ་བ་
དང་། ལུང་མ་བསྟན་གང་རུང་དུ་གཅིག་པ་ཡིན་པའི་ཕྱིར། ཞེས་འཆད་པ་ལ།
སེམས་ལས་བྱུང་དང་། ཞེས་སོགས་རྐང་པ་བཞི་གསུངས།
གསུམ་པ་སྐལ་མཉམ་གྱི་རྒྱུ་བཤད་པ་ལ། སྐལ་མཉམ་རྒྱུ་ནི་འདྲ་བའོ། །
ཞེས་སོགས་རྐང་པ་དྲུག་གསུངས། དོན་ནི། རང་དང་ས་༥ ༣༥ན)གཅིག་པའམ་
རང་དང་རིགས་འདྲ་བ་ཕྱི་མ་སྐྱེད་པར་བྱེད་པས་རབ་ཏུ་ཕྱེ་བ་ཆོས་ཅན།
སྐལ་མཉམ་གྱི་རྒྱུའི་མཚན་ཉིད་ཡིན་ཏེ། དེའི་འཇོག་བྱེད་ཡིན་པའི་ཕྱིར། ཞེས་
འཆད་པ་ལ། སྐལ་མཉམ་རྒྱུ་ནི་འདྲ་བའོ། ཞེས་གསུངས། དེ་ལ་ཁོ་ན་རེ།
འདུས་བྱས་ཐམས་ཅད་སྐལ་མཉམ་གྱི་རྒྱུ་ཡིན་ན། རིགས་འདྲ་བ་ཐམས་ཅད་
དེ་དང་དེའི་སྐལ་མཉམ་གྱི་རྒྱུ་ཡིན་ནམ་ཞེ་ན། དེའི་ལན་སྟོན་པ་ལ། རང་
རིགས་ས་པའོ། ཞེས་གསུངས། སྤང་བྱ་རིགས་ལྔ་པོ་རྣམས་རང་དང་སྤང་བྱ་
རིགས་གཅིག་པ་དང་། ས་གཅིག་པ་རྣམས་ཀྱི་སྐལ་མཉམ་གྱི་རྒྱུ་ཡིན་གྱི། སྤང་
བྱ་རིགས་མི་གཅིག་པ་དང་ས་མི་གཅིག་པ་རྣམས་ཀྱི་སྐལ་མཉམ་གྱི་རྒྱུ་མ་ཡིན་
ཏེ། དཔེར་ན། སྡུག་བསྔལ་མཐོང་སྤང་སྡུག་བསྔལ་མཐོང་སྤང་གི་སྐལ་མཉམ་
གྱི་རྒྱུ་ཡིན་ཀྱང་། དེ་ཀུན་འབྱུང་མཐོང་སྤང་གི་སྐལ་མཉམ་གྱི་རྒྱུ་མིན་པ་དང་།
འདོད་པའི་སྡུག་བསྔལ་མཐོང་སྤང་འདོད་པའི་སྡུག་བསྔལ་མཐོང་སྤང་དེའི་
རྒྱུ་ཡིན་ཀྱང་། གཟུགས་མེད་ཀྱི་སྡུག་བསྔལ་མཐོང་སྤང་གི་སྐལ་མཉམ་གྱི་རྒྱུ་
མིན་པ་བཞིན་ཡིན་པའི་ཕྱིར། དེ་ལ་ཁོ་ན་རེ། དེ་ས་གཅིག་པ་ཐམས་ཅད་ལ་
ངེས་སམ་ཞེ་ན། མ་ངེས་ཏེ། འདུས་བྱས་སྔར་སྐྱེས་པ་འདས་པ་རྣམས་དང་།
ད་ལྟ་བ་དང་། ཕྱི་མ་སྐྱེ་བས་སྐལ་མཉམ་གྱི་རྒྱུ་བྱེད་པ་ཡིན་གྱི། མ་འོངས་པ་
སྐལ་མཉམ་དེའི་རྒྱུ་བྱེད་པ་མ་ཡིན་པའི་ཕྱིར། དེར་ཐལ། འདས་པས་འདས་

པ་དང་། ད་ལྟར་བ་དང་། མ་འོངས་པའི་སྐལ་མཉམ་གྱི་རྒྱུ་བྱེད། ད་ལྟ་བས་
རང་ཉིད་དང་མ་འོངས་པ་ལ་སྐལ་མཉམ་གྱི་རྒྱུ་བྱེད། མ་འོངས་པའི་སྔ་ཕྱི་
མེད་པའི་ཕྱིར། ཞེས་འཆད་པ་ལ། སྔར་སྐྱེས་རྣམས། ཞེས་གསུངས། འོ་ན། ས་
གཅིག་པ་དེ་སྐལ་མཉམ་ཐམས་ཅད་ལ་ངེས་སམ་ཞེ་ན། ཟག་བཅས་ལ་ངེས་ཀྱི།
ཟག་མེད་ལ་མ་ངེས་ཏེ། ཟག་མེད་བསམ་གཏན་ས་དྲུག་དང༌། གཟུགས་མེད་
དང་( ༣༥༠) པོ་གསུམ་སྟེ། ཟག་མེད་ས་དགུའི་ལམ་ནི་གོང་འོག་ཕན་ཚུན་དུ་
རང་དང་ལམ་མཉམ་པ་དང་། ལམ་རང་ལས་ཁྱད་པར་ཅན་གྱི་སྐལ་མཉམ་གྱི་
རྒྱུ་ཡིན་པའི་ཕྱིར། དཔེར་ན། དད་པའི་རྗེས་འབྲང་གི་ལམ་དེ། དད་པའི་རྗེས་
འབྲང་ནས་མི་གཡོ་བའི་ཆོས་ཅན་གྱི་བར་མཉམ་པ་དང་། ཁྱད་པར་ཅན་གྱི་
སྐལ་མཉམ་གྱི་རྒྱུ་ཡིན་པ་དང༌། མཐོང་ལམ་དེ་མཐོང་ལམ་སྒོམ་ལམ་མི་སློབ་
ལམ་གསུམ་ཀའི་དེ་ཡིན་པ་དང༌། སྒོམ་ལམ་དེ་སྒོམ་ལམ་དང་། མི་སློབ་ལམ་
གཉིས་ཀྱི་དེ་ཡིན་པ་དང་། མི་སློབ་ལམ་དེ་མི་སློབ་ལམ་གྱི་སྐལ་མཉམ་གྱི་རྒྱུ་
ཡིན་པ་བཞིན་ཡིན་པའི་ཕྱིར། ཞེས་འཆད་པ་ལ། ས་དགུ་ལམ་ནི་ཕན་ཚུན་དུ།།
མཉམ་དང་ཁྱད་པར་ཅན་གྱི་ཡིན། །ཞེས་གསུངས། དེ་ལ་ཁོ་ན་རེ། བསམ་
གཏན་གཉིས་པའི་སས་བསྡུས་ཀྱི་དད་པའི་རྗེས་འབྲང་གི་ཟག་མེད་ཀྱི་ལམ་
དེ་བསམ་གཏན་དང་པོའི་སས་བསྡུས་ཀྱི་དད་པའི་རྗེས་འབྲང་གི །ཟག་མེད་
ཀྱི་ལམ་གྱི་སྐལ་མཉམ་གྱི་རྒྱུ་མ་ཡིན་པར་ཐལ། བསམ་གཏན་དང་པོ་དེ་བསམ་
གཏན་གཉིས་པ་ལས་དམན་པའི་ཕྱིར། ཟེར་ན། མ་ཁྱབ་སྟེ། དེ་གཉིས་དབང་
པོ་མཉམ་པས་སྐལ་མཉམ་གྱི་རྒྱུར་འགྱུར་བའི་ཕྱིར། བསམ་གཏན་གཉིས་པའི་
སས་བསྡུས་ཀྱི་དད་པའི་རྗེས་འབྲང་གི་ལམ་དེ་དང་བསམ་གཏན་དང་པོའི་
སས་བསྡུས་ཀྱི་དད་པའི་རྗེས་འབྲང་གི་ལམ་གཉིས་དབང་པོ་མཉམ་པ་ཡིན་
ཏེ། དེ་གཉིས་དབང་རྟུལ་གྱི་ལམ་དུ་མཚུངས་པའི་ཕྱིར། བསམ་གཏན་གཉིས་
པའི་དད་པའི་རྗེས་འབྲང་གི་ལམ་ལས། བསམ་གཏན་དང་པོའི་ཆོས་ཀྱི་རྗེས་
 

ང་གི་ལམ་དབང་པོ་ཁྱད་པར་དུ་འཕགས་པ་ཡིན་ཏེ། དང་པོ་དེ་དབང་པོ་
རྟུལ་པོའི་ལམ་དང་། ཕྱི་མ་དབང་པོ་རྣོན་པོའི་ལམ་ཡིན་པའི་ཕྱིར། ཁོ་ན་རེ།
མཉམ་པ་དང་ཁྱད་པར་ཅན་སྐལ་མཉམ་གྱི་རྒྱུ་བྱེད་པ་དེ་ཟག་མེད་ཁོ་ན་ལ་
ངེས་སམ་ཞེ་ན། མ་ངེས་ཏེ། ཟག་མེད་དུ་མ་ཟད་ཟག་བཅས་སྦྱོར་བྱུང་གི་དགེ་
བ་ཡང་མཉམ་པ་དང་( ༣༦ན) ཁྱད་པར་ཅན་གཉིས་པོ་ཁོ་ནའི་སྐལ་མཉམ་གྱི་
རྒྱུ་ཡིན་པའི་ཕྱིར། དཔེར་ན། ཐོས་བྱུང་དེ་ཐོས་བསམ་སྒོམ་གསུམ་གྱི་སྐལ་
མཉམ་གྱི་རྒྱུ་དང་བསམ་བྱུང་ལ་སོགས་པ་སྒོམ་བྱུང་གི་སྐལ་མཉམ་གྱི་རྒྱུ་ངང་།
སྒོམ་བྱུང་སྒོམ་བྱུང་གི་སྐལ་མཉམ་གྱི་རྒྱུ་ཡིན་པའི་ཕྱིར། ཞེས་འཆད་ང་ལ།
སྦྱོར་བྱུང་དེ་གཉིས་ཁོ་ན་ཡིན། །ཐོས་དང་བསམ་བྱུང་ལ་སོགས་པ། །ཞེས་
གསུངས། འདོད་པའི་ཐོས་བྱུང་དེ་དེའི་ཐོས་བྱུང་དང་བསམ་བྱུང་གི་སྐལ་
མཉམ་གྱི་རྒྱུ་ཡིན་ཀྱང་དེ་དེའི་སྒོམ་བྱུང་གི་དེ་མ་ཡིན་ཏེ། འདོད་པའི་སྒོམ་
བྱུང་མ་གྲུབ་པའི་ཕྱིར། འདོད་པའི་ཐོས་བྱུང་དང་བསམ་བྱུང་དེ་གཟུགས་ཀྱི་
ཐོས་བྱུང་སོགས་ཀྱི་དེ་མ་ཡིན་ཏེ། གཟུགས་ཀྱི་བསམ་བྱུང་ནི་མེད་ཅིང་། ས་
ཡང་མི་གཅིག་པའི་ཕྱིར། ཁམས་གོང་མའི་ཐོས་སོགས་རྣམས། འདོད་པའི་
ཐོས་སོགས་ཀྱི་སྐལ་མཉམ་གྱི་རྒྱུ་མ་ཡིན་ཏེ། དེ་དེ་དང་ས་མི་གཅིག་པའི་ཕྱིར།
གཟུགས་ཀྱི་བསམ་བྱུང་ནི་མེད་དོ།
བཞི་པ་མཚུངས་ལྡན་གྱི་རྒྱུ་བཤད་པ་ལ། མཚུངས་ལྡན་རྒྱུ་ནི་སེམས་དག་
དང་། །སེམས་བྱུང་རྟེན་མཚུངས་ཅན་རྣམས་སོ། །ཞེས་གསུངས། མཚུངས་
ལྡན་གྱི་རྒྱུ་འབྲས་ཡོད་དེ། རྟེན་མཚུངས་པ་སོགས་མཚུངས་ལྡན་རྣམ་པ་ལྔས་
མཚུངས་པར་ལྡན་པ་ཅན་གྱི་སེམས་དང་སེམས་བྱུང་རྣམས་ནི་མཚུངས་ལྡན་
གྱི་རྒྱུ་འབྲས་ཡིན་པའི་ཕྱིར། ལྔ་པ་ནི། ཀུན་འགྲོ་ཞེས་བྱ་ཉོན་མོངས་ཅན། །
རྣམས་ཀྱི་རང་ས་ཀུན་འགྲོ་ལྔ། །ཞེས་པས་འཆད། ཀུན་འགྲོའི་རྒྱུ་ཡོད་དེ།
རང་དང་ས་གཅིག་པའི་ཉོན་མོངས་ཅན་ཕྱི་མ་རྣམས་སྐྱེད་པར་བྱེད་པའི་

རིགས་སུ་གནས་པའི་ཉོན་མོངས་ཅན་ཀུན་འགྲོའི་རྒྱུ་ཞེས་པ་ཡིན་པའི་ཕྱིར།
ཀུན་འགྲོའི་རྒྱུ་ཡིན་ན། རང་གི་འབྲས་བུར་གྱུར་པའི་རང་སའི་ཉོན་མོངས་
ཅན་དེའི་སྔ་ལོགས་སུ་གྲུབ་པ་གཅིག་དགོས་ཏེ། མ་འོངས་པའི་ཉོན་མོངས་
ཅན་རྣམས་ཀུན་འགྲོའི་རྒྱུ་མ་( ༣༦བ) ཡིན་པའི་ཕྱིར་ཏེ། ཀུན་འགྲོ་ཞེས་སོགས་
གསུངས།
དྲུག་པ་འཆད་པ་ལ། རྣམ་སྨིན་རྒྱུ་ནི་མི་དགེ་དང༌། །དགེ་བ་ཟག་བཅས་
རྣམས་ཁོ་ན། །ཞེས་གསུངས། དོན་ནི། རང་གི་འབྲས་བུ་གྱུར་པའི་འཁོར་བའི་
རྣམ་སྨིན་གྱི་རྒྱུ་བྱེད་པས་རབ་ཏུ་ཕྱེ་བ། རྣམ་སྨིན་གྱི་རྒྱུའི་མཚན་ཉིད། དབྱེ་ན་
མི་དགེ་བ་དང་དགེ་བ་ཟག་བཅས་གཉིས་སུ་ཡོད།མི་དགེ་བ་དང་དགེ་བ་
ཟག་བཅས་རྣམས་ཞེས་པ་གཉིས་ཁོ་ན་ཆོས་ཅན།རྣམ་སྨིན་གྱི་རྒྱུ་ཡིན་ཏེ།
རང་གི་ངོ་བོ་སྟོབས་དང་ལྡན་ཞིང་སྲེད་པའི་བརླན་དང་བཅས་པའི་ཕྱིར།
ཡང་ན་རྣམ་སྨིན་གྱི་རྒྱུ་ཡོད་དེ། མི་དགེ་བ་དང་དགེ་བ་ཟག་བཅས་རྣམས་
རྣམ་སྨིན་གྱི་རྒྱུ་ཡིན་པའི་ཕྱིར།
གསུམ་པ་དོན་བསྡུས་འཆད་པ་ལ། ཀུན་འགྲོ་སྐལ་མཉམ་དུས་གཉིས་པ། །
གསུམ་པོ་དག་ནི་དུས་གསུམ་པ། །ཞེས་གསུངས། རྒྱུ་ལྔ་པོ་དེ་ལ་དུས་ཀྱི་ཁྱད་
པར་ཡོད་དེ། ཀུན་འགྲོ་དང་སྐལ་མཉམ་གྱི་རྒྱུ་གཉིས་ལ་འདས་པ་དང་ད་ལྟ་
བའི་དུས་གཉིས་ཡོད། མ་འོངས་པ་མེད། ལྷན་ཅིག་འབྱུང་བ་དང་མཚུངས་
ལྡན་དང་། རྣམ་སྨིན་གྱི་རྒྱུ་གསུམ་པོ་དག་ལ་ནི་དུས་གསུམ་ཀ་ཡོད། བྱེད་རྒྱུ་
ལ་དུས་ཀྱིས་བསྡུས་མ་བསྡུས་གཉིས་ཀ་ཡོད་པས་འདིར་དངོས་སུ་མ་བསྟན་
ཀྱང་། བྱེད་རྒྱུ་བྱེད་པ་དང་བཅས་པ་རྣམས་ལ་དུས་གསུམ་ཀ་ཡོད། བྱེད་རྒྱུ་
བྱེད་པས་སྟོང་པ་རྣམས་ལ་དུས་མེད་པའི་ཕྱིར།
གཉིས་པ་འབྲས་བུ་བཤད་པ་ལ། བསྟན་བཤད་གཉིས་ལས། ། དང་པོ་ནི།
རྒྱུ་དེ་ལྟར་ཡིན་ན་འབྲས་བུ་ཇི་ལྟ་བུ་ཞེ་ན། དེ་འཆད་པ་ལ། འདུས་བྱས་བྲལ་

བཅས་འབྲས་བུ་ཡིན། །འདུས་མ་བྱས་ལ་དེ་དག་མེད། །ཅེས་གསུངས། དོན་
ནི་འབྲས་བུ་ལ་གཉིས་སམ་ལྔར་ཡོད་དེ། འདུས་བྱས་ལ་རྣམ་སྨིན་དང་བདག་
པོ་དང་རྒྱུ་མཐུན་དང་སྐྱེས་བུའི་བྱེད་འབྲས་ཏེ། འབྲས་བུ་ཕྱེད་དང་བཞི་དང་།
འདུས་མ་བྱས་སོ་སོར་བརྟགས་འགོག་ལ། སྤང་བྱ་དང་བྲལ་བའི་འབྲས་
( ༣༧ན)བུ་དང་གཉེན་པོས་ཐོབ་པའི་སྐྱེས་བུའི་བྱེད་འབྲས་ཏེ།ཕྱེད་དང་
གཉིས་བཅས་པ་ལྔར་ཡོད་ཅིང༌། ཡང་འདུས་བྱས་ཀྱི་འབྲས་བུ་དང༌། འདུས་
མ་བྱས་སོ་སོར་བརྟགས་འགོག་གཉིས་སུ་ཡོད་པ་ཡིན་པའི་ཕྱིར། ཞེས་འཆད་
པ་ལ། འདུས་བྱས་བྲལ་བཅས་འབྲས་བུ་ཡིན། །ཞེས་གསུངས། འདུས་མ་བྱས་
ལ་སྐྱེད་བྱེད་རྒྱུ་དྲུག་པོ་དེ་དག་དང༌། བསྐྱེད་བྱ་འབྲས་བུ་ལྔ་པོ་དེ་དག་མེད་
དེ། འདུས་མ་བྱས་སྐྱེ་བ་མེད་པས་བསྐྱེད་བྱ་སྐྱེད་བྱེད་ཀྱི་རྒྱུ་འབྲས་སུ་མ་གྲུབ་
པའི་ཕྱིར། ཞེས་འཆད་པ་ལ། འདུས་མ་བྱས་ལ་དེ་དག་མེད། །ཅེས་གསུངས།
འདུས་མ་བྱས་ཀྱི་བྱེད་རྒྱུ་དང་དེའི་བདག་འབྲས་མེད་དེ། དེ་སྐྱེ་བ་མེད་ཅིང་།
བདག་འབྲས་འདུས་བྱས་ཁོ་ན་ཡིན་པའི་ཕྱིར།
གཉིས་པ་ལ། འབྲས་བུ་དེ་རྒྱུ་གང་གི་ཡིན་པ་དང༌། སོ་སོའི་མཚན་ཉིད་
བཤད་པ་གཉིས། དང་པོ་ནི། འབྲས་བུ་དེ་རྣམས་རྒྱུ་གང་གི་འབྲས་བུ་ཡིན་ཞེ་
ན། དེ་ཡོད་དེ། དེར་རྣམ་སྨིན་གྱི་འབྲས་བུ་ནི། རྒྱུ་ལ་དྲུག་བཤད་པའི་རྒྱུའི་
མཐའ་མ་རྣམ་སྨིན་གྱི་རྒྱུའི་འབྲས་བུ་ཡིན། བདག་པོའི་འབྲས་བུ་ནི་རྒྱུའི་དང་
པོ་བྱེད་རྒྱུའི་འབྲས་བུ་ཡིན། རྒྱུ་མཐུན་གྱི་འབྲས་བུ་ནི་སྐལ་མཉམ་དང་ཀུན་
འགྲོའི་རྒྱུའི་འབྲས་བུ་ཡིན། སྐྱེས་བུའི་བྱེད་འབྲས་ནི་ལྷན་ཅིག་འབྱུང་བའི་རྒྱུ་
དང་མཚུངས་ལྡན་གྱི་རྒྱུ་གཉིས་ཀྱི་འབྲས་བུ་ཡིན། ཞེས་འཆད་པ་ལ། རྣམ་
སྨིན་འབྲས་བུ་ཐ་མའི་ཡིན། །ཞེས་སོགས་རྐང་པ་བཞི་བྱུང་། གཉིས་པ་ནི།
འབྲས་བུ་ལྔ་པོ་དེ་གང་ཞེ་ན། དེ་འཆད་པ་ལ། རྣམ་སྨིན་ལུང་དུ་མ་བསྟན་
ཆོས། །ཞེས་སོགས་ཤློོ་ཀ་གཉིས་གསུངས། རྣམ་སྨིན་གྱི་འབྲས་བུ་ཆོས་ཅན།

ཁྱད་ཆོས་གསུམ་དང་ལྡན་ཏེ། ངོ་བོ་མ་བསྒྲིབས་ལུང་དུ་མ་བསྟན་པའི་ཁྱད་
ཆོས་ཡིན་པ། སེམས་ཅན་དུ་བརྗོད་པ་སྟེ་རྒྱུད་ཀྱིས་བསྡུས་པ། རང་གི་རྒྱུར་
གྱུར་པའི་དགེ་མི་དགེ་གང་རུང་དུ་ལུང་མ་བསྟན་པ་ལ་ཕྱིས་( ༣༧བ) འབྱུང་
བའི་ཁྱད་ཆོས་རྣམས་དང་ལྡན་པའི་ཕྱིར། ཞེས་འཆད་པ་ལ། རྣམ་སྨིན་ལུང་
དུ། ཞེས་སོགས་རྐང་པ་གཉིས་བྱུང༌། རྒྱུ་མཐུན་གྱི་འབྲས་བུ་ཡོད་དེ། རང་
དང་འདྲ་བའི་རྒྱུ་ལས་ཕྱིས་བྱུང་བའི་འབྲས་བུ་དེ་དེ་ཡིན་པའི་ཕྱིར། འདྲ་བའི་
དོན་ཡོད་དེ། ཟག་བཅས་ལ་ངོ་བོ་རིས་དང་ས་འདྲ་བ་དང་། ཟག་མེད་ལའང་
ངོ་བོ་འདྲ་བ་ཏེ་ཟག་བཅས་ཡིན་ན་ཡིན་མཉམ་དང་། ཟག་མེད་ཡིན་ན་ཡིན་
མཉམ་དགོས་པའི་ཕྱིར། ཞེས་འཆད་པ་ལ། རྒྱུ་མཐུན་རྒྱུ་ནི་འདྲ་བའོ། །ཞེས་
གསུངས། བྲལ་བའི་འབྲས་བུ་ཡོད་དེ། བློ་ཟག་མེད་བར་ཆད་མེད་ལམ་གྱི་
སྟོབས་ཀྱིས་རང་རང་གི་ངོ་སྐལ་གྱི་སྤང་བྱའི་ས་བོན་ཟད་པར་སྤངས་པའི་སོ་
སོར་བརྟགས་འགོག་དེ་བྲལ་འབྲས་ཡིན་པའི་ཕྱིར། ཞེས་འཆད་པ་ལ། བྲལ་བ་
བློ་ཡི་ཟད་པའོ། །ཞེས་གསུངས། རྒྱུ་གང་གི་སྟོབས་ཀྱིས་འབྲས་བུ་གང་སྐྱེ་
བའམ། ཐོབ་པའི་འབྲས་བུ་དེ་ནི་སྐྱེས་བུའི་བྱེད་འབྲས་ཡིན་ཏེ། དེ་འདྲ་བའི་
འབྲས་བུ་སྐྱེས་བུའི་བྱེད་པ་ལས་བྱུང་བ་ལྟར་སྣང་བ་ཡིན་པའི་ཕྱིར། ཡང་ན།
དེ་ཆོས་ཅན། སྐྱེས་བུའི་བྱེད་འབྲས་ཀྱི་མཚན་ཉིད་ཡིན་ཏེ། དེའི་འཇོག་བྱེད་
ཡིན་པའི་ཕྱིར། ཞེས་འཆད་པ་ལ། གང་གི་སྟོབས་ཀྱིས་གང་སྐྱེས་པའི། །འབྲས་
དེ་སྐྱེས་བུའི་བྱེད་ལས་སྐྱེས། །ཞེས་གསུངས། ད་ལྟར་བའི་འདུས་བྱས་ཀྱི་
བདག་འབྲས་ཡོད་དེ། ད་ལྟ་བའི་འདུས་བྱས་ཀྱི་སྔོན་བྱུང་བ་མིན་པ་འདུས་
བྱས་དེ་དང༌། དུས་མཉམ་པ་དང༌། ཕྱིས་འབྱུང་བའི་འདུས་བྱས་ནི་ད་ལྟར་
བའི་འདུས་བྱས་ཁོ་ནའི་བདག་པོའི་འབྲས་བུ་ཡིན་པའི་ཕྱིར། ཞེས་འཆད་པ་
ལ། སྔོན་བྱུང་མ་ཡིན་འདུས་བྱས་ནི། །འདུས་བྱས་ཁོ་ནའི་བདག་པོའི་འབྲས། །
ཞེས་གསུངས།

གསུམ་པ་ཐུན་མོང་གི་ཆོས་བཤད་པ་ལ། རྒྱུས་འབྲས་བུ་འབྱིན་འཛིན་གྱི་
དུས། འབྲས་བུ་གང་རྒྱུ་གང་གི་ཡིན་པ་གཉིས། དང་པོ་ནི། དེ་ལ་ཁོ་ན་རེ། རྒྱུ་
དྲུག་དང་འབྲས་བུ་ལྔ་ཡོད་ན། རྒྱུས་འབྲས་བུ་ཇི་ལྟར་འབྱིན་ཞེ་ན། བྱེད་རྒྱུ་
ལས་གཞན་པའི་རྒྱུ་ལྔ་པོས་ད་ལྟ་བའི་( ༣༨ན) འབྲས་བུ་འཛིན་ལ། ངེ་དག་
འདས་མ་འོངས་ཀྱི་འབྲས་བུ་མི་འཛིན་ཏེ། འདས་པས་བཟུང་ཟིན། མ་འོངས་
པ་ལ་འབྲས་བུ་འཛིན་པའི་ནུས་པ་མེད། བྱེད་རྒྱུ་ནི་འབྲས་བུ་དང་བཅས་པར་
མ་ངེས་པའི་ཕྱིར། ཞེས་འཆད་པ་ལ། ལྔ་པོ་ད་ལྟར་འབྲས་བུ་འཛིན། །ཞེས་
གསུངས། ལྷན་ཅིག་འབྱུང་བ་དང་མཚུངས་ལྡན་གྱི་རྒྱུ་གཉིས་ནི། རབ་ཏུ་སྟེ་
དང་པོར་འབྲས་བུ་འབྱིན་པར་བྱེད། དེ་གཉིས་ཀྱིས་རྒྱུ་དང་དུས་མཉམ་དུ་
འབྲས་བུ་ད་ལྟ་བ་འབྱིན་པའི་ཕྱིར། ཞེས་འཆད་པ་ལ། གཉིས་ནི་རབ་ཏུ་
འབྱིན་པར་བྱེད། །ཅེས་གསུངས། སྐལ་མཉམ་དང་ཀུན་འགྲོའི་རྒྱུ་གཉིས་ཀྱིས་
ནི་ད་ལྟར་གྱི་འབྲས་བུ་དང་འདས་པའི་འབྲས་བུ་དག་འབྱིན་པར་བྱེད་དེ་དེ་
གཉིས་ཀྱིས་རང་གི་རིགས་འདྲ་ཕྱི་མ་རྒྱུ་མཐུན་གྱི་འབྲས་བུ་སྐྱེད་པར་བྱེད་པ་
ཡིན་གྱི། དུས་མཉམ་པའི་འབྲས་བུ་མི་སྐྱེད་པའི་ཕྱིར། ཞེས་འཆད་པ་ལ། ད་
ལྟར་གྱི་དང་འདས་པ་དག །ཅེས་གསུངས། རྣམ་སྨིན་གྱི་རྒྱུ་གཅིག་པུས་ནི་
འདས་པས་འབྲས་བུ་འབྱིན་གྱི་དུས་མཉམ་པ་དང༌། རྗེས་དེ་མ་ཐག་ཏུ་མི་
འབྱིན་ཏེ། ཕྱིས་འབྱིན་པའི་ཕྱིར། ཞེས་འཆད་པ་ལ། གཅིག་ནི་འདས་པས་
འབྱིན་པར་འགྱུར། །ཞེས་གསུངས། སླ་བར་བརྗོད་ན། ཤེས་བྱ་ཆོས་ཅན།
རྒྱུས་འབྲས་བུ་འབྱིན་པའི་དུས་ཡོད་དེ། བྱེད་རྒྱུ་ལས་གཞན་པའི་རྒྱུ་ལྔ་པོ་དག་
གིས་ད་ལྟ་བའི་འབྲས་བུ་འཛིན། ལྷན་ཅིག་འབྱུང་བའི་རྒྱུ་དང་མཚུངས་ལྡན་
གྱི་རྒྱུ་གཉིས་ཀྱིས་ནི། རབ་སྟེ་དང་པོར་རང་དང་དུས་མཉམ་པ་ད་ལྟ་བའི་
འབྲས་བུ་འབྱིན་པར་འགྱུར་ཏེ། སྐལ་མཉམ་དང་ཀུན་འགྲོའི་རྒྱུ་གཉིས་ཀྱི་ནི་
ད་ལྟར་གྱི་འབྲས་བུ་དང་། འདས་པའི་འབྲས་བུ་འབྱིན་པར་བྱེད། རྣམ་སྨིན་

གྱི་རྒྱུ་གཅིག་པུས་ནི་འདས་པའི་འབྲས་བུ་འབྱིན་པར་འགྱུར་བ་ཡིན་
ཕྱིར།
གཉིས་པ་ལ། མཚུངས་ལྡན་རྒྱུ་དུ་ལས་བྱུང་བ་དང་། མཚུངས་ལྡན་མ་
ཡིན་པ་དུ་ལས་བྱུང་བ་དང་གཉིས། དང་པོ་( ༣༨༠) འཆད་པ་ལ། ཉོན་མོངས་
ཅན་དང་རྣམ་སྨིན་སྐྱེས། །ཞེས་སོགས་རྐང་པ་ལྔ་བྱུང༌། ཉོན་མོངས་ཅན་གྱི་
སེམས་སེམས་བྱུང་རྣམས་དང་། རྣམ་སྨིན་སྐྱེས་དང༌། དེ་གཉིས་ཀྱི་ལྷག་མ་
མཚུངས་ལྡན་ལུང་མ་བསྟན་གཞན་གསུམ་ཟག་མེད་སྐད་ཅིག་དང་པོ་མ་ཡིན་
པའི་དགེ་བ་མཚུངས་ལྡན་རྣམས་དང༌། ཟག་མེད་སྐད་ཅིག་དང་པོ་ཕན་ཆད་
ཀྱི་མཚུངས་ལྡན་རྣམས་རིམ་བཞིན་དུ་རྣམ་སྨིན་གྱི་རྒྱུ་མ་གཏོགས་པ་རྒྱུ་ལྔ་
དང་། ཀུན་འགྲོའི་རྒྱུ་མ་གཏོགས་པའི་རྒྱུ་ལྔ་དང༌། རྣམ་སྨིན་དང་ཀུན་འགྲོ་
གཉིས་མ་གཏོགས་པ་རྒྱུ་བཞི་དང༌། རྣམ་སྨིན་ཀུན་འགྲོ་དེ་གཉིས་དང་སྐལ་
མཉམ་གྱི་རྒྱུ་མ་གཏོགས་པ་ལྷག་མ་གསུམ་ལས་རིམ་བཞིན་སྐྱེ་སྟེ། ཉོན་མོངས་
ཅན་ནི་རྣམ་སྨིན་གྱི་རྒྱུ་མ་གཏོགས་རྒྱུ་ལྷག་མ་ལྔ་ལས་སྐྱེ།རྣམ་སྨིན་སྐྱེས་ཀུན་
འགྲོའི་རྒྱུ་མ་གཏོགས་པ་གཞན་ལྔ་ལས་སྐྱེ། ཉོན་མོངས་ཅན་དང་རྣམ་སྨིན་
སྐྱེས་ཀྱི་ལྷག་མ་མཚུངས་ལྡན་ལུང་མ་བསྟན་གཞན་གསུམ་དང་ཟག་མེད་སྐད་
ཅིག་དང་པོ་མ་ཡིན་པའི་དགེ་བ་མཚུངས་ལྡན་རྣམས་རྣམ་སྨིན་དང་ཀུན
འགྲོའི་རྒྱུ་དེ་གཉིས་མ་གཏོགས་པ་ལྷག་མ་བཞི་ལས་སྐྱེ། ཟག་མེད་སྐད་ཅིག་མ་
དང་པོ་ཕན་ཆད་ཀྱི་མཚུངས་ལྡན་རྣམས་ནི་ཀུན་འགྲོའི་དེ་གཉིས་སྐལ་མཉམ་
གྱི་རྒྱུ་དང་གསུམ་མ་གཏོགས་པ་རྒྱུ་ལྷག་མ་བྱེད་རྒྱུ་དང་ལྷན་ཅིག་འབྱུང་བའི་
རྒྱུ་དང་མཚུངས་ལྡན་གྱི་རྒྱུ་གསུམ་ལས་སྐྱེས་པའི་ཕྱིར། ཉོན་མོངས་ཅན་དེ་
རྣམ་སྨིན་ལས་མི་སྐྱེ་སྟེ། དེ་ཉོན་མོངས་ཅན་ཡིན་པའི་ཕྱིར། རྣམ་སྨིན་སྐྱེས་ནི་
ཀུན་འགྲོའི་རྒྱུ་ལས་མི་སྐྱེ་སྟེ། དེ་ཉོན་མོངས་ཅན་མ་ཡིན་པའི་ཕྱིར། མཚུངས་
ལྡན་ལུང་མ་བསྟན་གཞན་གསུམ་དང་ཟག་མེད་སྐད་ཅིག་དང་པོ་མ་ཡིན་

པའི་དགེ་བ་རྣམས། རྣམ་སྨིན་དང་ཀུན་འགྲོའི་རྒྱུ་གང་རུང་ལས་མི་སྐྱེ་སྟེ། དེ་
རྣམས་རྣམ་སྨིན་སྐྱེས་ཀྱང་མིན། ཉོན་མོངས་ཅན་ཡང་མ་ཡིན་པའི་ཕྱིར། ཟག་
མེད་སྐད་ཅིག་མ་དང་( ༣༩ན) པོ་ཕན་ཆད་ཀྱི་མཚུངས་ལྡན་རྣམས་ནི། རྣམ་
སྨིན་ཀུན་འགྲོ་སྐལ་མཉམ་གྱི་རྒྱུ་གསུམ་གང་རུང་ལས་མི་སྐྱེ་སྟེ། རྣམ་སྨིན དང་
ཀུན་འགྲོའི་རྒྱུ་གང་རུང་ལས་ཀྱང་མི་སྐྱེ། སྐལ་མཉམ་གྱི་རྒྱུ་ལས་ཀྱང་མི་སྐྱེ་
བའི་ཕྱིར། དང་པོ་གྲུབ་སྟེ། དགེ་བ་ཡིན་པའི་ཕྱིར། གཉིས་པ་གྲུབ་སྟེ། དེའི་
སྐལ་མཉམ་གྱི་རྒྱུ་མེད་པའི་ཕྱིར་ཏེ། འཇིག་རྟེན་པའི་ཆོས་མཆོག་མན་ཆད་
ཟག་བཅས་ཡིན་པའི་ཕྱིར། ཞེས་འཆད་པ་ལ། ཉོན་མོངས་ཅན་དང་རྣམ་སྨིན་
སྐྱེས། །ཞེས་སོགས་རྐང་པ་བཞི་བྱུང་། བཤད་མ་ཐག་པ་དེ་རྣམས་ཆོས་གང་གི་
དབང་དུ་བྱས་པ་ཡང་ཡོད་དེ། སེམས་དང་སེམས་ལས་བྱུང་བའི་དབང་དུ་
བྱས་ནས་བཤད་པའི་ཕྱིར། ཞེས་འཆད་པ་ལ། སེམས་དང་སེམས་ལས་བྱུང་བ་
ཡིན། །ཞེས་གསུངས། གཉིས་པ་ནི། སེམས་དང་སེམས་ལས་བྱུང་བ་ལས་
གཞན་གཟུགས་མ་ཡིན་པའི་འདུ་བྱེད་ཉོན་མོངས་ཅན་ནི་སྡོམ་མིན་དང་།
དབང་པོ་ལྔ་ལ་སོགས་པ་དང༌། ལྷག་མ་བསམ་གཏན་དང་སོ་སོར་ཐར་ངའི་
སྡོམ་པ་དང་། མཚན་ཉིད་དང༌། ཐོབ་པ་དང༌། ཟག་མེད་ཀྱི་སྡོམ་པའི་སྐད་
ཅིག་དང་པོ་དང་། དེའི་ཚོགས་པའི་མཚན་ཉིད་ཐོབ་པ་རྣམས། མཚུངས་ལྡན་
ལས་སྐྱེས་པ་མ་གཏོགས་པ་གཞན་རྒྱུ་སྔར་བཤད་པ་དེ་བཞིན་དུ་རྣམ་སྨིན་གྱི་
རྒྱུ་དང་མཚུངས་ལྡན་གྱི་རྒྱུ་ལས་གཞན་རྒྱུ་བཞི་དང་། ཀུན་འགྲོ་དང་མཚུངས་
ལྡན་གྱི་རྒྱུ་མ་གཏོགས་པའི་རྒྱུ་བཞི་དང་། རྣམ་སྨིན་ཀུན་འགྲོ་མཚུངས་ལྡན་མ་
གཏོགས་པའི་རྒྱུ་གསུམ་དང་། དེ་གསུམ་སྐལ་མཉམ་མ་གཏོགས་པའི་རྒྱུ་
གཉིས་ལས་སྐྱེ་སྟེ། མཚུངས་ལྡན་འདུ་བྱེད་ཉོན་མོངས་ཅན་སྡོམ་མིན་དེ། རྣམ་
སྨིན་དང་མཚུངས་ལྡན་གྱི་རྒྱུ་གཉིས་ལས་གཞན་པའི་རྒྱུ་བཞི་ལས་སྐྱེ། དབང་
པོ་ལྔ་དེ་ཀུན་འགྲོ་དང་། མཚུངས་ལྡན་ལས་གཞན་པའི་རྒྱུ་བཞི་ལས་སྐྱེ།

བསམ་གཏན་དང་སོ་སོར་ཐར་པའི་སྡོམ་པ་( ༣༩བ) སོགས། རྣམ་སྨིན་ཀུན་
འགྲོ་མཚུངས་ལྡན་མ་གཏོགས་པའི་རྒྱུ་གསུམ་ལས་སྐྱེ། ཟག་མེད་ཀྱི་སྡོམ་པའི་
སྐད་ཅིག་མ་དང་པོ་བྱེད་རྒྱུ་དང་ལྷན་ཅིག་འབྱུང་བའི་རྒྱུ་གཉིས་ལས་སྐྱེ་བ་
ཡིན་པའི་ཕྱིར། ཞེས་འཆད་པ་ལ། མཚུངས་ལྡན་མ་གཏོགས་གཞན་དེ་བཞིན༎
ཞེས་གསུངས།
གཉིས་པ་རྐྱེན་བཤད་པ་ལ། མདོར་བསྟན་པ། རྒྱས་པར་བཤད་པའོ།
དང་པོ་ནི། རྒྱུ་དང་རྐྱེན་དག་མེད་པར་ནི། །ཞེས་བཤད་པའི་རྒྱུ་དེ་ལྟར་ཡིན་
ན། རྐྱེན་ཇི་ལྟ་བུ་ཞེ་ན། རྐྱེན་དེ་ལ་རྒྱུའི་རྐྱེན་དང་། དེ་མ་ཐག་པའི་རྐྱེན་དང་།
དམིགས་པའི་རྐྱེན་དང་། བདག་པོའི་རྐྱེན་དང་བཞི་པོ་དག་ཡོད་དེ། དེ་ལ་དེ་
བཞིར་མདོ་ལས་གསུངས་པའི་ཕྱིར། ཞེས་འཆད་པ་ལ། རྐྱེན་ནི་བཞི་པོ་དག་
ཏུ་གསུངས། །ཞེས་གསུངས། རྒྱུ་རྐྱེན་གཉིས་ཁྱད་པར་མེད་ཀྱང་། སོ་སོར་
བསྟན་པ་ལ་དགོས་པ་ཡོད་དེ། གདུལ་བྱ་ལ་ལྟོས་ནས་སོ་སོར་བསྟན་པའི་ཕྱིར།
གཉིས་པ་རྒྱས་པར་བཤད་པ་ལ། རྐྱེན་བཞི་པོ་སོ་སོའི་མཚན་ཉིད། རྐྱེན་
གང་གིས་འབྲས་བུ་དུས་གསུམ་གང་ལ་བྱ་བ་བྱེད་པ། དངོས་པོ་གང་རྐྱེན་དུས་
སྐྱེད་པ། དེ་མ་ཐག་པའི་རྐྱེན་རྒྱས་པར་བཤད་པ་དང་བཞི་ལས། དང་པོ་ནི།
རྒྱུའི་རྐྱེན་ཇི་ལྟ་བུ་ཞེ་ན། ཡོད་དེ། བྱེད་རྒྱུ་མ་གཏོགས་པའི་རྒྱུ་ལྔ་པོ་དེ་རྒྱུའི་
རྐྱེན་ཞེས་བྱ་བ་ཡིན་པའི་ཕྱིར། ཞེས་འཆད་པ་ལ། རྒྱུ་ཞེས་བྱ་བ་རྒྱུ་ལྔ་ཡིན། །
ཞེས་གསུངས། མཚུངས་པ་དེ་མ་ཐག་རྐྱེན་ཡོད་དེ། སེམས་དང་སེམས་བྱུང་
སྔར་སྐྱེས་པ་རྣམས་དེ་མ་ཐག་རྐྱེན་ཡིན་པའི་ཕྱིར། དགྲ་བཅོམ་ཐ་མ་ལྷག་མེད་
དུ་མྱ་ངན་ལས་འདའ་ཁ་མའི་སེམས་དང་སེམས་བྱུང་རྣམས་དེ་མ་ཐག་རྐྱེན་
མ་ཡིན་ཏེ། དེས་དེ་མ་ཐག་རྐྱེན་བྱས་པ་ལས་བྱུང་བའི་ཤེས་པ་མེད་པའི་ཕྱིར།
ལྷག་མེད་དུ་རིག་པ་རྒྱུན་ཆད་པའི་ཕྱིར། ཞེས་འཆད་པ་ལ། སེམས་དང་
སེམས་བྱུང་སྐྱེས་པ་རྣམས། །ཐ་མ་མིན། ཞེས་གསུངས། དེ་མ་ཐག་རྐྱེན་ཞེས་

བྱ་སྟེ། མཉམ་པ་མཚུངས་པ། རིགས་(༤༠ན) མཐུན་གཞན་གྱིས་བར་མ་ཆོད་
པས་ན་དེ་མ་ཐག་རྐྱེན་ཞེས་བཤད་པའི་ཕྱིར། དམིགས་རྐྱེན་ཡོད་དེ། ཆོས་
ཐམས་ཅད་རང་འཛིན་ཤེས་པའི་དམིགས་རྐྱེན་ཡིན་པའི་ཕྱིར་དང་།ཡིད་
ཤེས་ཀྱིས་ཟག་བཅས་ཟག་མེད་ཀྱི་ཆོས་ཐམས་ཅད་ལ་དམིགས་པའི་ཕྱིར།
ཞེས་འཆད་པ་ལ། མཚུངས་དེ་མ་ཐག །དམིགས་པ་ཆོས་རྣམས་ཐམས་ཅད་
དོ། །ཞེས་གསུངས། བདག་རྐྱེན་ཡོད་དེ། བྱེད་རྒྱུ་ཞེས་བྱ་བ་གང་ཡིན་པ་དེ་
བདག་རྐྱེན་ཡིན་པས་ཆོས་ཐམས་ཅད་བདག་རྐྱེན་ཡིན་པར་བཤད་པའི་ཕྱིར།
ཞེས་འཆད་པ་ལ། བྱེད་རྒྱུ་ཞེས་བྱ་བདག་པོར་བཤད། །ཅེས་གསུངས།
གཉིས་པ་ནི། རྐྱེན་བཞི་པོ་དེས་འབྲས་བུ་དུས་གསུམ་པོ་གང་ལ་ངྱ་བ་
བྱེད་ཅེ་ན། དེ་ཡང་ཡོད་དེ། ལྷན་ཅིག་འབྱུང་བའི་རྒྱུ་དང་མཚུངས་ལྡན་གྱི་རྒྱུ་
གཉིས་པོ་དག་གིས་འབྲས་བུ་འགགས་པ་ལ་མངོན་དུ་ཕྱོགས་པ་ད་ལྟ་བ་ལ་བྱ་
བ་བྱེད།སྐལ་མཉམ་དང་ཀུན་འགྲོ་དང་རྣམ་སྨིན་གྱི་རྒྱུ་གསུམ་པོ་ཡིས་ནི་
འབྲས་བུ་སྐྱེ་བ་ལ་མངོན་དུ་ཕྱོགས་པ་མ་འོངས་པ་ལ་བྱ་བ་བྱེད། རྒྱུ་རྐྱེན་དེ་
ལས་གཞན་པའི་དེ་མ་ཐག་རྐྱེན་དང་དམིགས་རྐྱེན་དག་ནི་སྔར་གྱི་དེ་ལས་
ལྡོག་པ་འབྲས་བུ་སྐྱེ་བ་མ་འོངས་པ་དང༌། འབྲས་བུ་འགགས་པ་ད་ལྟར་བ་ལ་
རིམ་བཞིན་བྱ་བ་བྱེད་པའི་ཕྱིར།ཞེས་འཆད་པ་ལ། རྒྱུ་གཉིས་པོ་དག་
དགགས་པ་ལས། །ཞེས་སོགས་རྐང་པ་བཞི་གསུངས། གསུམ་པ་ནི། སེམས་
སེམས་བྱུང་རྣམས་རྐྱེན་བཞི་ལས་སྐྱེད་པར་བྱེད་དེ། བྱེད་རྒྱུ་མ་གཏོགས་པ་རྒྱུ་
ལྔ་ཅི་རིགས་པས་བསྐྱེད། སེམས་སེམས་བྱུང་སྔ་མས་ཕྱི་མའི་དེ་མ་ཐག་རྐྱེན་
བྱེད། ཡུལ་ལྔའི་ཆོས་ཐམས་ཅད་ཀྱི་དམིགས་རྐྱེན་དང་། རང་མ་གཏོགས་པའི་
འདུས་བྱས་ཀྱི་བདག་རྐྱེན་བྱེད་པའི་ཕྱིར། ཞེས་འཆད་པ་ལ། བཞི་ཡིས་སེམས་
དང་སེམས་བྱུང་རྣམས། ཞེས་གསུངས། (༤༠བ) འདུ་ཤེས་མེད་པ་བ་དང་
འགོག་པའི་སྙོམས་འཇུག་གཉིས་ཆོས་ཅན། རྐྱེན་གསུམ་ལས་སྐྱེས་ཏེ། རྒྱུ་དང་

མཚུངས་པ་དེ་མ་ཐག་རྐྱེན་གསུམ་ལས་སྐྱེས་པའི་ཕྱིར།ཞེས་འཆད་པ་ལ།
གསུམ་གྱིས་སྙོམས་པར་འཇུག་པ་གཉིས། །ཞེས་གསུངས། དེ་ཆོས་ཅན།
དམིགས་རྐྱེན་ལས་མི་སྐྱེ་སྟེ། བེམ་པོ་ཡིན་པའི་ཕྱིར། སེམས་སེམས་བྱུང་དང་
སྙོམས་འཇུག་གཉིས་ལས་གཞན་མི་ལྡན་པའི་འདུ་བྱེད་རྣམས་དང་། གཟུགས་
ཅན་རྣམས་ནི་རྐྱེན་གཉིས་ལས་སྐྱེ་བ་ཡོད་དེ། དེ་རྣམས་རྒྱུའི་རྐྱེན་དང་བདག་
རྐྱེན་གཉིས་པོ་དག་ལས་སྐྱེ་བ་ཡོད་པའི་ཕྱིར། ཞེས་འཆད་པ་ལ། གཞན་ནི་
གཉིས་པོ་དག་ལས་སྐྱེ། །ཞེས་གསུངས། དེ་ལ་ཕྱི་རོལ་པ་རྣམས་ན་རེ། དངོས་
པོ་རྣམས་རྐྱེན་བཞི་པོ་ཅི་རིགས་པ་ལས་སྐྱེ་བར་བཤད་པ་མི་འཐད་པར་ཐལ།
དབང་ཕྱུག་རྟག་པ་དང་སོགས་པས་བསྡུས་པ་གཙོ་བོ་རྟག་པ་གཅིག་པུ་དང་།
བདག་རྟག་པ་དང་། གཅིག་པུ་རྣམས་གང་རུང་རེ་རེ་ཁོ་ན་ལས་འཇིག་རྟེན་
གྱི་གནས་ལུས་ལོངས་སྤྱོད་ཐམས་ཅད་འབྱུང་བའི་ཕྱིར། འཇིག་རྟེན་གྱི་གནས་
ལུས་ལོངས་སྤྱོད་རྣམས་ཆོས་ཅན། དབང་ཕྱུག་རྟག་པ་གཅིག་པུ་དང་སོགས་
པས་བསྡུས་པ་གཙོ་བོ་རྟག་པ་གཅིག་པུ་དང༌། བདག་རྟག་པ་གཅིག་པུ་ལས་
བྱུང་བ་མ་ཡིན་པར་ཐལ། རིམ་གྱིས་སྐྱེད་པའི་ཕྱིར་དང་།སོགས་པས་བསྡུས་
པ་རེ་འགའ་སྐྱེ་བའི་ཕྱིར། ཞེས་འཆད་པ་ལ། དབང་ཕྱུག་སོགས་མིན་རིམ་
སོགས་ཕྱིར། །ཞེས་གསུངས། གཞན་ནི་གཉིས་པོ་དག་ལས་སྐྱེ། །ཞེས་གཟུགས་
ཅན་རྣམས་རྒྱུ་རྐྱེན་བདག་རྐྱེན་གཉིས་ལས་སྐྱེ་བར་བཤད་ན། འབྱུང་བས་
རང་དང་འབྱུང་འགྱུར་གྱི་རྒྱུ་རྐྱེན་དང་བདག་རྐྱེན་བྱེད་ཚུལ་དང་། འབྱུང་
འགྱུར་གྱི་རང་དང་དེ་གཉིས་བྱེད་ཚུལ་གང་ཞེ་ན། འབྱུང་བས་འབྱུང་བ་དེའི་
ལྷན་ཅིག་འབྱུང་བའི་རྒྱུ་དང༌། སྐལ་མཉམ་གྱི་རྒྱུ་རྣམ་པ་གཉིས་བྱེད་པ་ཡོད་
དེ། འབྱུང་བས་རང་( ༤༡ན) དང་ལྷན་ཅིག་པའི་འབྱུང་བའི་ལྷན་ཅིག་པའི་རྒྱུ་
དང་། དེ་འབྱུང་བ་ཕྱི་མ་སྐྱེད་པའི་སྐལ་མཉམ་གྱི་རྒྱུ་བྱེད་པའི་ཕྱིར། ཞེས་
འཆད་པ་ལ། དེའི་རྒྱུའི་འབྱུང་བ་རྣམ་པ་གཉིས། །ཞེས་གསུངས། འབྱུང་བས་

འབྱུང་བ་ལས་གྱུར་པ་རྣམས་ཀྱི་རྒྱུ་རྣམ་པ་ལྔ་བྱེད་པ་ཡོད་དེ། འགྲེལ་པ་ལས།
སྐྱེད་ཕྱིར་རྟེན་ཕྱིར་གནས་ཕྱིར་དང་། །སྟོན་པའི་ཕྱིར་དང་འཕེལ་བྱེད་ཕྱིར། །
ཞེས་འཆད་པ་ལྟར། འབྱུང་བས་འབྱུང་འགྱུར་སྐྱེད་རྟེན་གནས་སྟོན་འཕེལ་
བའི་རྒྱུ་ལྔ་བྱེད་པའི་ཕྱིར། ཞེས་འཆད་པ་ལ། འབྱུང་ལས་གྱུར་པའི་རྣམ་པ་ལྔ།
ཞེས་གསུངས། འབྱུང་འགྱུར་རྣམས་ཀྱིས་ཕན་ཚུན་ལྷན་ཅིག་འབྱུང་བའི་རྒྱུ་
དང་། སྐལ་མཉམ་གྱི་རྒྱུ་དང༌། རྣམ་སྨིན་གྱི་རྒྱུ་རྣམ་པ་གསུམ་བྱེད་པ་ཡོད་དེ།
བསམ་གཏན་དང་ཟག་མེད་ཀྱི་སྡོམ་པ་དང་ཚོགས་པ་གཅིག་པ་རྣམས་ནི་
ལྷན་ཅིག་འབྱུང་བའི་རྒྱུ་འབྲས་དང༌། འབྱུང་འགྱུར་སྔ་མས་ཕྱི་མའི་རྒྱུ་བྱེད་པ་
དང་། སྐྱེ་བ་སྔ་མའི་མི་དགེ་བ་དང་དགེ་བ་ཟག་བཅས་ཀྱི་ལས་ལས། ཕྱི་མའི་
ངན་སོང་དང་མཐོ་རིས་ཀྱི་རྣམ་སྨིན་སྐྱེས་ཀྱི་དབང་པོ་དང་བཅས་པའི་ལུས་
འབྱུང་བའི་ཕྱིར། ཞེས་འཆད་པ་ལ། འབྱུང་འགྱུར་རྣམ་གསུམ་ཕན་ཚུན་དུ །
ཞེས་གསུངས། འབྱུང་འགྱུར་གྱི་ནི་འབྱུང་བ་རྣམས་ཀྱི་རྣམ་སྨིན་གྱི་རྒྱུ་རྣམ་པ་
གཅིག་ཏུ་བྱེད་དེ། ཚེ་འདིའི་དགེ་མི་དགེའི་རྣམ་པར་རིག་བྱེད་ལས། ཕྱི་མའི་
རྣམ་སྨིན་སྐྱེས་ཀྱི་དབང་པོའི་ཚོགས་པ་ན་ཡོད་པའི་འབྱུང་བ་རྣམས་འབྱུང་
བའི་ཕྱིར། ཞེས་འཆད་པ་ལ། འབྱུང་བ་རྣམས་ཀྱི་དེ་རྣམས་གཅིག །ཅེས་
གསུངས།
བཞི་པ་དེ་མ་ཐག་རྐྱེན་རྒྱས་པར་བཤད་པ་ལ། སེམས་བཅུ་གཉིས་སུ་དབྱེ་
བ། ཉི་ཤུར་དབྱེ་བ། བཅུ་གཉིས་གང་ལས་གང་གསར་རྙེད་དཔྱད་པ་གསུམ།
དང་པོ་ལ། དངོས་དང༌། དེ་མ་ཐག་པའི་རྐྱེན་དང༌། རྐྱེན་ཅན་སྦྱར་བའོ། །
དང་པོ་ནི། ཁོ་ན་རེ། སེམས་དང་སེམས་བྱུང་སྐྱེས་( ༤༡༠) པ་རྣམས། །ཞེས་
འཆད་ན། སེམས་ལ་དུ་ཡོད་ཅེ་ན། སེམས་ལ་བཅུ་གཉིས་ཡོད་དེ། འདོད་པའི་
ཁམས་ན་ཡིད་སེམས་དགེ་བ་དང་མི་དགེ་བ་དང་། བསྒྲིབས་ལུང་མ་བསྟན
དང་། མ་བསྒྲིབས་ལུང་མ་བསྟན་གྱི་སེམས་བཞི་དང་། གཟུགས་ཁམས་དང་

གཟུགས་མེད་ཁམས་དག་ན་ནི་མི་དགེ་བའི་སེམས་ལས་གཞན་དགེ་སེམས་
དང་། བསྒྲིབས་ལུང་མ་བསྟན་གྱི་སེམས་དང་མ་བསྒྲིབས་ལུང་མ་བསྟན་
སེམས་གསུམ་གསུམ་དང༌། སློབ་པའི་ཟག་མེད་ཀྱི་སེམས་དང༌། མི་སློབ་པའི་
ཟག་མེད་གྱི་སེམས་གཉིས་དང་བཅུ་གཉིས་ཡོད་པའི་ཕྱིར། ཞེས་འཆད་པ་ལ།
འདོད་ཡིད་དགེ་དང་མི་དགེ་དང་། །ཞེས་སོགས་Īཀ་གཅིག་གསུངས།
གཉིས་པ་རྐྱེན་དང་རྐྱེན་ཅན་སྦྱར་བ་ལ། སྤྱིའི་དོན་དང༌། ཡན་ལག་གི་
དོན་གཉིས། དང་པོ། དེ་མ་ཐག་པའི་རྐྱེན་དང་རྐྱེན་ཅན་སྦྱོར་ཚུལ་དེ། ཚེ་
བརྒྱད་ཀྱི་སྒོ་ནས་ཤེས་པར་བྱ་བ་ཡིན་ཏེ། རང་གི་རིགས་འདྲ་རྒྱུན་ཆགས་སུ་
འབྱུང་བའི་ཚེ། འདོད་པ་སོགས་ས་མཚུངས་པའི་ཚེ། སྙོམས་འཇུག་གི་ཚེ།
སྙོམས་འཇུག་ལས་ལྡང་བའི་ཚེ། ཉིང་མཚམས་སྦྱོར་བའི་ཚེ། སྙོམས་འཇུག་
ཉོན་མོངས་ཅན་གྱིས་གཟིར་བའི་ཚེ། སྤྲུལ་པ་ལ་འཇུག་པའི་ཚེ། སྤྲུལ་པ་ལ་
ལྡང་བའི་ཚེ་རྣམས་ཀྱི་སྒོ་ནས་ཤེས་པར་བྱ་བ་ཡིན་པའི་ཕྱིར། རྒྱུན་ཆགས་ཀྱི་
ཚེ་འབྱུང་བའི་དོན་ཡོད་དེ།དགེ་སེམས་སོགས་ཀྱི་རིགས་འདྲ་སྔ་མ་ལས་
རིགས་འདྲ་ཕྱི་མ་འབྱུང་བའི་ཕྱིར། གཉིས་པ་ནི། འདོད་པ་སོགས་ས་མཚུངས་
པའི་ཚེ། འདོད་པའི་དགེ་སེམས་ཀྱི་རྗེས་སུ་འདོད་པའི་མི་དགེ་བའི་སེམས་
འབྱུང་བ་སོགས་དང་། གསུམ་པ་ནི། འོག་མའི་དགེ་བ་སྦྱོར་བྱུང་གི་སེམས་
ལས་གོང་མའི་སྦྱོར་བྱུང་གི་སེམས་དང༌། ཟག་མེད་གཉིས་འབྱུང་བ་ཡོད་དེ།
འདོད་པའི་དགེ་སེམས་ལས་གཟུགས་ཀྱི་དགེ་སེམས་དང་ཟག་མེད་གཉིས་སྐྱེ་
བ་ཡོད་དེ། གཟུགས་ཀྱི་དགེ་སེམས་ལས་གཟུགས་མེད་ཀྱི་དགེ་སེམས་དང་།
ཟག་མེད་( ༤༢ ན) གཉིས་སྐྱེ་བ་ཡོད།གཟུགས་མེད་ཀྱི་དགེ་སེམས་ལས་ཟག་
མེད་གཉིས་འབྱུང་བ་ཡོད་པའི་ཕྱིར། འདོད་པའི་དགེ་སེམས་ལས་གཟུགས་
མེད་དགེ་སེམས་འབྱུང་བ་མེད་དེ། དེ་གཉིས་རྟེན་དམིགས་པ་རྣམ་པ་གཉེན་
པོ་སྟེ། རིང་བ་རྣམ་པ་བཞིས་རིང་བའི་ཕྱིར།

བཞི་པ་ནི། གོང་མའི་དགེ་སེམས་ཀྱིས་དེ་མ་ཐག་རྐྱེན་བྱས་ནས་འོག་མའི་
དགེ་སེམས་འབྱུང་བ་ཡོད་དེ།ཟག་མེད་ཀྱི་སེམས་གཉིས་ཀྱིས་དེ་མ་ཐག་རྐྱེན་
བྱས་ནས་གཟུགས་མེད་ཀྱི་དགེ་སེམས་འབྱུང་བ་ཡོད། གཟུགས་མེད་ཀྱི་དགེ་
སེམས་དང་། ཟག་མེད་ཀྱི་དགེ་སེམས་གཉིས་ལས། གཟུགས་ཀྱི་དགེ་སེམས་
འབྱུང་བ་ཡོད་དེ། གཟུགས་ཀྱི་དགེ་སེམས་དང༌། ཟག་མེད་ཀྱི་སེམས་གཉིས་
ལས་འདོད་པའི་དགེ་སེམས་འབྱུང་བ་ཡོད་པའི་ཕྱིར།
ལྔ་པ་ནི། ཉིང་མཚམས་སྦྱོར་བའི་ཚེ། སེམས་སྔ་མ་ལས་ཉོན་མོངས་ཅན་
གྱི་སེམས་རྣམས་འབྱུང་ལ། དེ་ཡང་དགེ་སེམས། ཉོན་མོངས་ཅན་གྱི་སེམས།
མ་བསྒྲིབས་ལུང་མ་བསྟན་གྱི་སེམས་གསུམ་ཀ་འཆི་སེམས་སུ་རུང་བས། འོག་
མའི་ཉོན་མོངས་ཅན་གྱིས་འཆི་སེམས་བྱས་ནས་རང་ས་དང་འོག་སར་སྐྱེ།
གོང་སར་མི་སྐྱེ་སྟེ། འོག་ས་ལ་ཆགས་པ་དང་མ་བྲལ་བར་གོང་སར་མི་སྐྱེ་བའི་
ཕྱིར། ཞེས་འཆད་པ་ལ། ཉོན་མོངས་ཅན་ལ་གོང་མ་མིན། །ཞེས་གསུངས་པའི་
ཕྱིར། དགེ་སེམས་དང་མ་བསྒྲིབས་ལུང་མ་བསྟན་གྱི་འཆི་སེམས་བྱས་ན། གོང་
འོག་རང་ས་ཐམས་ཅད་དུ་སྐྱེ་བ་ཡོད་པའི་ཕྱིར།
དྲུག་པ་ནི། གོང་མའི་བསྒྲིབས་ལུང་མ་བསྟན་གྱི་སེམས་ལས་འོག་མའི་
དགེ་སེམས་སྐྱེ་བ་ཡོད་དེ། གཟུགས་ཀྱི་ཉོན་མོངས་ཅན་གྱི་སེམས་ཀྱི་ཉེར་ལེན་
བྱས་པ་ལས་འདོད་པའི་དགེ་སེམས་དང་། གཟུགས་མེད་ཀྱི་ཉོན་མོངས་ཅན་
གྱི་སེམས་ཀྱི་ཉེར་ལེན་བྱས་པ་( ༤༢བ) ལས་གཟུགས་ཀྱི་དགེ་སེམས་འབྱུང་བ་
ཡོད་པའི་ཕྱིར།
བདུན་པ་ནི།གཟུགས་ཀྱི་དགེ་སེམས་ཀྱི་དེ་མ་ཐག་རྐྱེན་བྱས་པ་ལས་
འདོད་པའི་སྤྲུལ་སེམས་འབྱུང་བ་ལྟ་བུ།
བརྒྱད་པ་ནི། འདོད་པའི་སྤྲུལ་སེམས་ཀྱི་དེ་མ་ཐག་རྐྱེན་བྱས་པ་ལས་
གཟུགས་ཀྱི་དགེ་སེམས་འབྱུང་བ་ཡོད་པ་བཞིན་ནོ། །

གཉིས་པ་ཡན་ལག་གི་དོན་ནི། ། འདོད་པའི་དགེ་བའི་སེམས་ལས་སེམས་
དགུ་འབྱུང་བ་ཡོད་དེ། རྒྱུན་དང་ས་མཚུངས་ཀྱི་ཚེ། རང་སའི་སེམས་བཞི་
དང་།གོང་མར་ཉིང་མཚམས་སྦྱོར་བའི་ཚེ་གོང་མའི་བསྒྲིབས་པའི་སེམས་
གཉིས། སྙོམས་འཇུག་གི་ཚེ་གཟུགས་ཀྱི་དགེ་བ་དང་། གཟུགས་མེད་ཀྱི་སེམས་
རྣམས་འབྱུང་བ་ཡོད་པའི་ཕྱིར་ཏེ། འདོད་སེམས་དགེ་བ་ལས་སེམས་དགུ །
ཞེས་གསུངས། འདོད་པའི་དགེ་སེམས་དེ་སེམས་བརྒྱད་ལས་འབྱུང་བ་ཡོད་དེ།
རྒྱུན་དང་ས་མཚུངས་ཀྱི་ཚེ་རང་སའི་བཞི་དང་སྙོམས་འཇུག་ལས་ལྡང་བའི་
ཚེ། གཟུགས་ཀྱི་དགེ་སེམས་དང༌། ཟག་མེད་ཀྱི་སེམས་གཉིས་དང༌། ཉོན་
མོངས་ཅན་གྱིས་གཟིར་བའི་ཚེ། གཟུགས་ཀྱི་བསྒྲིབས་ལུང་མ་བསྟན་གྱི་སེམས་
དང་བརྒྱད་ལས་འབྱུང་བ་ཡོད་པའི་ཕྱིར། ཁོ་ནའི་དོན་ཡོད་དེ། སེམས་ལྷག་
མ་བཞི་ལས་མི་འབྱུང་ཞིང་། ཞེས་པའི་དོན་ཡིན་པའི་ཕྱིར་ཏེ། དེ་ནི་བརྒྱད་པོ་
ཁོ་ན་ལས་ཞེས་གསུངས། མི་དགེ་བའི་སེམས་སེམས་བཅུ་ལས་འབྱུང་བ་ཡོད་
དེ། ཟག་མེད་གཉིས་མ་གཏོགས་པ་གཞན་བཅུ་ལས་འབྱུང་བ་ཡོད་པའི་ཕྱིར་
ཏེ། མི་དགེ་བ་ནི་བཅུ་དག་ལས། །ཞེས་གསུངས། མི་དགེ་བའི་སེམས་དེ་ལས་
སེམས་བཞི་བྱུང་བ་ཡོད་དེ། རྒྱུན་དང་ས་མཚུངས་དག་གི་ཚེ། རང་སའི་བཞི་
འབྱུང་བ་ཡོད་པའི་ཕྱིར། མི་དགེ་བའི་སེམས་སེམས་བཅུ་ལས་འབྱུང་བ་ཡོད་
དེ། (༤༣ན) མི་དགེ་བའི་སེམས་ལས་སེམས་བཞི་འབྱུང་བ་ཡོད་པ་དེ་བཞིན་དུ།
འདོད་པའི་བསྒྲིབས་ལུང་མ་བསྟན་གྱི་སེམས་སེམས་བཅུ་ལས་འབྱུང་བ་ཡོད།
དེ་ལས་ཀྱང་སེམས་བཞི་འབྱུང་བ་ཡོད་དེ། རང་སའི་བཞི་འབྱུང་བ་ཡོད་པའི་
ཕྱིར་ཏེ། དེ་ལས་བཞི་སྟེ་བསྒྲིབས་དེ་བཞིན། །ཞེས་གསུངས། འདོད་པའི་མ་
བསྒྲིབས་པའི་སེམས་ནི། སེམས་ལྔ་དག་ལས་འབྱུང་བ་ཡོད་དེ། རང་སའི་བཞི་
དང་སྤྲུལ་པ་ལ་འཇུག་པའི་ཚེ། གཟུགས་ཀྱི་དགེ་སེམས་ལས་འབྱུང་བ་ཡོད་
པའི་ཕྱིར་ཏེ། མ་བསྒྲིབས་པ་ནི་ལྔ་དག་ལས། །ཞེས་གསུངས། འདོད་པའི་མ་

བསྒྲིབས་ལུང་མ་བསྟན་གྱི་སེམས་དེ་ལས་ནི་མཇུག་ཐོགས་སུ་སེམས་བདུན་
འབྱུང་བ་ཡོད་དེ་རྒྱུན་དང་ས་མཚུངས་ཀྱི་ཚེ་རང་སའི་བཞི་དང་། འདོད་པ་
ནས་ཁམས་གོང་མ་གཉིས་གང་རུང་དུ་ཉིང་མཚམས་སྦྱོར་བའི་ཚེ་དེ་གཉིས་
གང་རུང་གི་བསྒྲིབས་ལུང་མ་བསྟན་གྱི་སེམས་དང་།   ཉོན་མོངས་ཅན་གྱི་
སེམས་དང་། སྤྲུལ་ལྡང་གི་ཚེ་གཟུགས་ཀྱི་དགེ་སེམས་ལས་འབྱུང་བ་ཡོད་པའི་
ཕྱིར་ཏེ། དེ་ལས་མཇུག་ཐོགས་སེམས་བདུན་ནོ། །ཞེས་གསུངས། གཟུགས་
ཁམས་ན་དགེ་སེམས་ལས་སེམས་བཅུ་གཅིག་འབྱུང་བ་ཡོད་དེ། རྒྱུན་དང་ས་
མཚུངས་ཀྱི་ཚེ་རང་སའི་གསུམ། ལྡང་བའི་ཚེ་འདོད་པའི་དགེ་བ། སྤྲུལ་འཇུག་
གི་ཚེ་འདོད་པའི་མ་བསྒྲིབས་པའི་སེམས། ཉིང་མཚམས་སྦྱོར་བའི་ཚེ་འདོད་
པའི་མི་དགེ་བའི་དང༌། དེའི་བསྒྲིབས་ལུང་མ་བསྟན་གྱི་དེ་དང༌། གཟུགས་
མེད་ཀྱི་དེ་དང་། སྙོམས་པར་འཇུག་པའི་ཚེ་གཟུགས་མེད་ཀྱི་དགེ་སེམས་དང་།
ཟག་མེད་ཀྱི་དགེ་སེམས་རྣམས་འབྱུང་བ་ཡོད་པའི་ཕྱིར་ཏེ། གཟུགས་ན་དགེ་
ལས་བཅུ་གཅིག་གོ །ཞེས་གསུངས། གཟུགས་ཀྱི་དགེ་སེམས་དེ་(༤༣བ) ནི་
སེམས་དགུའི་མཇུག་ཐོགས་སུ་འབྱུང་བ་ཡོད་དེ། དེ་རྒྱུན་དང་ས་མཚུངས་ཀྱི་
ཚེ་རང་སའི་གསུམ་དང༌། སྙོམས་པར་འཇུག་པའི་ཚེ་འདོད་པའི་དགེ་སེམས་
དང་། སྤྲུལ་པ་ལས་ལྡང་བའི་ཚེ་འདོད་པའི་མ་བསྒྲིབས་ལུང་མ་བསྟན་གྱི་
སེམས་དང༌། སྙོམས་འཇུག་ལས་ལྡང་བའི་ཚེ་ཟག་མེད་གཉིས་དང་གཟུགས་
མེད་ཀྱི་དགེ་བ་དང་། ཉོན་མོངས་ཅན་གྱིས་གཟིར་བའི་ཚེ་གཟུགས་མེད་ཀྱི་
བསྒྲིབས་ལུང་མ་བསྟན་གྱི་སེམས་རྣམས་ལས་འབྱུང་བ་ཡོད་པའི་ཕྱིར་ཏེ། དེ་
ནི་དགུ་ཡི་མཇུག་ཐོགས་སུ། །ཞེས་གསུངས། གཟུགས་ཀྱི་བསྒྲིབས་ལུང་མ་
བསྟན་གྱི་སེམས་དེ་སེམས་བརྒྱད་ལས་བྱུང་བ་ཡོད་དེ། རྒྱུན་དང་ས་མཚུངས་
ཀྱི་ཚེ་རང་སའི་གསུམ་དང་། ཉིང་མཚམས་སྦྱོར་བའི་ཚེ་གཟུགས་མེད་ཀྱི་
གསུམ། འདོད་པའི་དགེ་བ་དང་དེའི་མ་བསྒྲིབས་པའི་སེམས་གཉིས་ལས་

འབྱུང་བ་ཡོད་པའི་ཕྱིར། བསྒྲིབས་པ་བརྒྱད་ལས་དེ་ལས་དྲུག །ཅེས་གསུངས།
དེ་ལས་སེམས་དྲུག་འབྱུང་བ་ཡོད་དེ། རྒྱུན་དང་ས་མཚུངས་པའི་ཚེ་རང་སའི་
གསུམ། ཉིང་མཚམས་སྦྱོར་བའི་ཚེ་འདོད་པའི་མི་དགེ་བ། བསྒྲིབས་ལུང་མ་
བསྟན་གྱི་སེམས་གཉིས། ཉོན་མོངས་ཅན་གྱིས་གཟིར་བའི་ཚེ་འདོད་པའི་དགེ་
སེམས་རྣམས་འབྱུང་བ་ཡོད་པའི་ཕྱིར། གཟུགས་ཀྱི་མ་བསྒྲིབས་ལུང་མ་བསྟན་
གྱི་སེམས་དེ་སེམས་གསུམ་ལས་འབྱུང་བ་ཡོད་དེ།  རང་སའི་གསུམ་ལས་
འབྱུང་བ་ཡོད་པའི་ཕྱིར། མ་བསྒྲིབས་པ་ནི་གསུམ་ལས་སོ། །ཞེས་གསུངས།
དེ་ལས་སེམས་དྲུག་འབྱུང་བ་ཡོད་དེ། རྒྱུན་དང་ས་མཚུངས་ཀྱི་ཚེ་རང་སའི་
གསུམ། ཉིང་མཚམས་སྦྱོར་བའི་ཚེ་འདོད་པའི་མི་དགེ་བའི་སེམས་དང་
བསྒྲིབས་སེམས་གཉིས། གཟུགས་མེད་ཀྱི་བསྒྲིབས་པ་སྟེ་སེམས་དྲུག་འབྱུང་བ་
ཡོད་པའི་ཕྱིར་ཏེ། དེ་ལས་དྲུག་ཏེ། ཞེས་གསུངས། གཟུགས་མེད་ཀྱི་( ༤༤ན) མ་
བསྒྲིབས་པ་དེ་སེམས་གསུམ་ལས་འབྱུང་བ་ཡོད་དེ། རང་སའི་གསུམ་ལས་
འབྱུང་བ་ཡོད་པའི་ཕྱིར། དེ་ལས་སེམས་དྲུག་འབྱུང་བ་ཡོད་དེ། རྒྱུན་དང་ས་
མཚུངས་ཀྱི་ཚེ་རང་སའི་གསུམ། ཉིང་མཚམས་སྦྱོར་བའི་ཚེ་འོག་མའི་ཉོན་
མོངས་ཅན་གསུམ་འབྱུང་བ་ཡོད་པའི་ཕྱིར། གཟུགས་མེད་ཀྱི་དགེ་སེམས་ལས་
སེམས་དགུ་འབྱུང་བ་ཡོད་དེ། རྒྱུན་དང་ས་མཚུངས་པའི་ཚེ་གསུམ། ཉིང་
མཚམས་སྦྱོར་བའི་ཚེ་འདོད་གཟུགས་ཀྱི་ཉོན་མོངས་ཅན་གསུམ།སྙོམས་པར་
འཇུག་པའི་ཚེ་ཟག་མེད་གཉིས། དེ་ལས་ལྡང་བའི་ཚེ་གཟུགས་ཀྱི་དགེ་སེམས་
འབྱུང་བ་ཡོད་པའི་ཕྱིར། གཟུགས་མེད་ཀྱི་དགེ་སེམས་དེ་སེམས་དྲུག་གི་རྗེས་
སུ་འབྱུང་བ་ཡོད་དེ། རྒྱུན་དང་ས་མཚུངས་ཀྱི་ཚེ་རང་སའི་གསུམ། སྙོམས་
འཇུག་གི་ཚེ་གཟུགས་ཀྱི་དགེ་བ་དང༌། ལྡང་བའི་ཚེ་ཟག་མེད་ཀྱི་སེམས་གཉིས་
རྣམས་ལས་འབྱུང་བ་ཡོད་པའི་ཕྱིར། གཟུགས་མེད་ཀྱི་བསྒྲིབས་ལུང་མ་བསྟན་
གྱི་སེམས་ལས་སེམས་བདུན་འབྱུང་བ་ཡོད་དེ། རྒྱུན་སའི་ཚེ་རང་སའི་གསུམ།

ཉིང་མཚམས་སྦྱོར་བའི་ཚེ་འོག་མའི་ཉོན་མོངས་ཅན་གསུམ། སྙོམས་འཇུག་
ཉོན་མོངས་ཅན་གྱིས་གཟིར་བའི་ཚེ་གཟུགས་ཀྱི་དགེ་སེམས་རྣམས་འབྱུང་བ་
ཡོད་པའི་ཕྱིར། གཟུགས་ཀྱི་བསྒྲིབས་ལུང་མ་བསྟན་གྱི་སེམས་དེ་སེམས་བདུན་
ལས་འབྱུང་བ་ཡོད་པ་དེ་བཞིན་དུ། གཟུགས་མེད་ཀྱི་བསྒྲིབས་ལུང་མ་བསྟན་
གྱི་སེམས་དེ་ཡང་སེམས་བདུན་ལས་འབྱུང་བ་ཡོད་དེ། རྒྱུན་སའི་ཚེ་རང་སའི་
གསུམ། ཉིང་མཚམས་སྦྱོར་བའི་ཚེ་འདོད་པའི་དགེ་སེམས་དང༌། མ་བསྒྲིབས་
ལུང་མ་བསྟན་གྱི་སེམས་གཉིས། གཟུགས་ཀྱི་དེ་གཉིས་དང་བདུན་ལས་འབྱུང་
བ་ཡོད་པའི་ཕྱིར་ཏེ། གཟུགས་མེད་ནའང་། (༤༤བ)ཞེས་སོགས་རྐང་པ་ཕྱེད་
བཞི་གསུངས། སློབ་པའི་ཟག་མེད་ཀྱི་སེམས་དེ་སེམས་བཞི་ལས་འབྱུང་བ་
ཡོད་དེ། རྒྱུན་སའི་ཚེ་རང་ས་དང༌། སྙོམས་འཇུག་གི་ཚེ་ཁམས་གསུམ་གྱི་དགེ་
སེམས་གསུམ་ལས་འབྱུང་བ་ཡོད་པའི་ཕྱིར། དེ་ལས་སེམས་ལྔ་འབྱུང་བ་ཡོད་
དེ། རྒྱུན་སའི་ཚེ་རང་ས་དང་མི་སློབ་པའི་སེམས་དང༌། སྙོམས་འཇུག་ལས་
ལྡང་བའི་ཚེ་ཁམས་གསུམ་གྱི་དགེ་སེམས་གསུམ་རྣམས་འབྱུང་བ་ཡོད་པའི་
ཕྱིར། མི་སློབ་པའི་ཟག་མེད་ཀྱི་སེམས་ནི་སེམས་ལྔ་ལས་འབྱུང་བ་ཡོད་དེ།
རྒྱུན་སའི་ཚེ་རང་ས་དང་སློབ་པའི་སེམས་དང༌། སྙོམས་འཇུག་གི་ཚེ་ཁམས་
གསུམ་གྱི་དགེ་སེམས་གསུམ་རྣམས་ལས་འབྱུང་བ་ཡོད་པའི་ཕྱིར། མི་སློབ་
པའི་ཟག་མེད་ཀྱི་སེམས་དེ་ལས་ནི། སེམས་བཞི་འབྱུང་བ་ཡོད་དེ། རྒྱུན་སའི་
ཚེ་རང་ས་དང་སྙོམས་འཇུག་ལས་ལྡང་བའི་ཚེ་ཁམས་གསུམ་གྱི་དགེ་སེམས་
གསུམ་རྣམས་ལས་འབྱུང་བ་ཡོད་པའི་ཕྱིར། སློབ་པ་བཞི་ལས་དེ་ལས་ལྔ་། །
ཞེས་སོགས་རྐང་པ་གསུམ་བྱུང་།
གཉིས་པ་ལ། སེམས་ཉི་ཤུར་དབྱེ་བ་ནི། སེམས་བཅུ་གཉིས་པོ་དེ་ལས་
སེམས་ཉི་ཤུར་དབྱེ་བ་ཡོད་དེ། ཁམས་གསུམ་དུ་དགེ་བ་ལས་སྐྱེས་གནས་ཐོང་
པ། སྦྱོར་བྱུང་གི་དགེ་བ་རྣམ་པ་གཉིས་གཉིས་སུ་ཕྱེ་བས་དྲུག་དང་། འདོད་ང ་

ན་ལུང་བསྟན་མིན་པ་སྟེ་མ་བསྒྲིབས་ལུང་མ་བསྟན་གྱི་སེམས་ལ་རྣམ་སྨིན
སྐྱེས་དང་། སྤྱོད་ལམ་པ་དང་། བཟོའི་གནས་པ་དང་། སྤྲུལ་པའི་སེམས་དང་
རྣམ་པ་བཞིར་ཕྱེ་བ་དང་། གཟུགས་ཁམས་ན་བཟོའི་གནས་པའི་སེམས་མ་
གཏོགས་པ་རྣམ་སྨིན་སྐྱེས་དང་། སྤྱོད་ལམ་པ་དང་། སྤྲུལ་སེམས་དང་གསུམ་
ཡོད་པས། འདོད་གཟུགས་ན་མ་བསྒྲིབས་པའི་ལུང་མ་( ༤༥ན)བསྟན་གྱི་
སེམས་བདུན་དང་། གཟུགས་མེད་ན། མ་བསྒྲིབས་པའི་སེམས་རྣམ་སྨིན་སྐྱེས་
གཅིག་པུ་དང་། ཟག་མེད་ཀྱི་སེམས་གཉིས་རྣམས་སུ་ཡོད་པའི་ཕྱིར། ཞེས་
འཆད་པ་ལ། བཅུ་གཉིས་དེ་དག་ཉི་ཤུར་ཡང༌། །ཞེས་སོགས་རྐང་པ་བདུན་
བྱུང་། སེམས་བཅུ་གཉིས་དང་ཉི་ཤུ་ལ་ཁྱབ་གང་ཆེ་ཞེ་ན། བཅུ་གཉིས་ཆེ་སྟེ།
ལུང་མ་བསྟན་བཞིའི་ནང་དུ་མ་འདུས་པའི་ལུང་མ་བསྟན་གཞན་ཡང་ཡོད་
པའི་ཕྱིར།
གསུམ་པ་ནི། ཁམས་གསུམ་གྱི་ཉོན་མོངས་ཅན་གྱི་སེམས་གསུམ་གྱི་ནང་
ནས་འདོད་པའི་ཉོན་མོངས་ཅན་གྱི་སེམས་མངོན་དུ་གྱུར་པའི་ཚེ་སེམས་དྲུག་
གསར་དུ་རྙེད་པ་ཡོད་དེ། གོང་མ་གཉིས་ནས་འདོད་པར་སྐྱེས་པའི་ཚེ་འདོད་
པའི་ཉོན་མོངས་ཅན་གྱི་སེམས་གཉིས་དགེ་བ་སྐྱེས་ཐོབ། འདོད་པའི་ཉོན་
མོངས་ཅན་གྱིས་དགྲ་བཅོམ་པའི་འབྲས་བུ་ལས་ཉམས་པའི་ཚེ་གོང་མའི་
བསྒྲིབས་སེམས་གཉིས་དང་། སློབ་པའི་སེམས་དང་དྲུག་གསར་དུ་རྙེད་པ་
ཡིན་པའི་ཕྱིར་རོ། །གཟུགས་ཀྱི་ཉོན་མོངས་མངོན་དུ་གྱུར་པའི་ཚེ། སེམས་
དྲུག་གསར་དུ་རྙེད་པ་ཡོད་དེ། གཟུགས་མེད་ནས་གཟུགས་སུ་སྐྱེ་བའི་ཚེ།
གཟུགས་ཀྱི་ཉོན་མོངས་ཅན། དགེ་བ་སྐྱེས་ཐོབ། འདོད་གཟུགས་ཀྱི་སྤྲུལ་
སེམས་གཉིས། གཟུགས་ཀྱི་ཉོན་མོངས་ཅན་གྱི་སེམས་ཀྱིས་དགྲ་བཅོམ་པའི་
འབྲས་བུ་ལས་ཉམས་པའི་ཚེ། གཟུགས་མེད་ཀྱི་བསྒྲིབས་སེམས་དང་སློབ་པའི་
སེམས་གཉིས་གསར་དུ་རྙེད་པ་ཡོད་པའི་ཕྱིར། གཟུགས་མེད་ཀྱི་ཉོན་མོངས་
 

ཅན་གྱི་སེམས་མངོན་དུ་གྱུར་པའི་ཚེ་སེམས་གཉིས་གསར་དུ་རྙེད་པ་ཡོད་དེ།
གཟུགས་མེད་ཀྱི་ཉོན་( ༤༥བ) མོངས་ཅན་གྱི་སེམས་ཀྱིས་དགྲ་བཅོམ་པའི་
འབྲས་བུ་ལས་ཉམས་པའི་ཚེ། གཟུགས་མེད་ཀྱི་ཉོན་མོངས་ཅན་གྱི་སེམས་
དང༌། སློབ་པའི་སེམས་གཉིས་གསར་དུ་རྙེད་པ་ཡོད་པའི་ཕྱིར། གཟུགས་སུ་
སྐྱེས་པའི་དགེ་སེམས་མངོན་དུ་གྱུར་པའི་གང་ཟག་ལ་སེམས་གསུམ་གསར་དུ་
རྙེད་པ་ཡོད་དེ། རང་ཉིད་དང་འདོད་གཟུགས་ཀྱི་སྤྲུལ་སེམས་གཉིས་གསར་
དུ་རྙེད་པ་ཡོད་པའི་ཕྱིར། སློབ་པའི་ཟག་མེད་ཀྱི་སེམས་མངོན་དུ་གྱུར་པའི་
གང་ཟག་ཆོས་ཅན། ཁྱོད་ལ་སེམས་བཞི་གསར་དུ་རྙེད་པ་ཡོད་དེ། ཟག་མེད་
དང་པོའི་ཚེ་སློབ་པའི་སེམས་དང་། ཟག་མེད་ཀྱི་ལམ་གྱིས་འདོད་པ་ལ་འདོད་
ཆགས་དང་བྲལ་བའི་ཚེ་འདོད་གཟུགས་ཀྱི་སྤྲུལ་སེམས་དང་། ཟག་མེད་ལམ་
གྱིས་གཟུགས་ལ་འདོད་ཆགས་དང་བྲལ་བའི་ཚེ། ཟག་མེད་ཀྱི་དགེ་སེམས་
རྣམས་གསར་དུ་རྙེད་པ་ཡོད་པའི་ཕྱིར། ལྷག་མ་འདོད་པ་དང་གཟུགས་མེད་
ཀྱི་དགེ་སེམས་གཉིས། མ་བསྒྲིབས་པ་གཉིས་དང་། གཟུགས་ཀྱི་མ་བསྒྲིབས་པ་
དང་། མི་སློབ་པའི་སེམས་དང་དྲུག་མངོན་དུ་གྱུར་པའི་གང་ཟག་ཆོས་ཅན།
ཁྱོད་ཀྱི་སེམས་གཅིག་ཁོ་ན་གསར་དུ་རྙེད་པ་ཡོད་དེ། རང་ཉིད་ཁོ་ན་རྙེད་པ་
ཡོད་པའི་ཕྱིར། ཡང་གཅིག་ལ་མཚོན་ན། འདོད་པའི་དགེ་སེམས་མངོན་དུ་
གྱུར་པའི་གང་ཟག་ཆོས་ཅན། ཁྱོད་ཀྱིས་སེམས་གཅིག་ཁོ་ན་གསར་དུ་རྙེད་པ་
ཡོད་དེ། འདོད་པའི་དགེ་སེམས་ཁོ་ན་གསར་དུ་རྙེད་པ་ཡོད་པའི་ཕྱིར། ཞེས་
འཆད་པ་ལ། ཁམས་གསུམ་པ་ཡི་ཉོན་མོངས་ཅན། །ཞེས་སོགས་ཤོཀ་གཅིག་
གསུངས།
༈ འདིར་སྨྲས་པ། ཐུབ་བསྟན་ཤར་རིའི་གཙུག་ཕུད་ལ། །ལེགས་བཤད་
འོད་བརྒྱ་འགྱེད་མཁས་པ། །སྔོན་མེད་ནམ་མཁའི་ནོར་བུ་ནི། །དེང་འདིར་
ཤར་བས་( ༤༦ན) སྐལ་བ་བཟང༌། །ཆོས་མངོན་མཛོད་ཀྱི་རྣམ་བཤད་བློ་གསལ་

བློའི་པདྨོ་ཁ་འབྱེད་ཅེས་བྱ་བ་ལས། དབང་པོ་བསྟན་པ་ཞེས་བྱ་བ་སྟེ་གནས་
གཉིས་པའི་རྣམ་པར་བཤད་པའོ།། །།
དབང་ཕྱུག་དམ་པ་དབྱིག་གཉེན་གཞུང་ལུགས་ལ། །དབང་འབྱོར་དངོས་
གྲུབ་རྒྱ་མཚོའི་གསུང་རྒྱུན་ནི། །དབང་པོས་བསྒྲིམས་ཏེ་བྲིས་པའི་དགེ་བ་ཡིས།།
དབང་ཕྱུག་བརྒྱད་ལྡན་དངོས་གྲུབ་མཆོག་རྙེད་ཤོག །འདིས་མཚོན་དགེ་བས་
བདག་གཞན་འགྲོ་བ་ཀུན། །ཐེག་མཆོག་ཡོངས་འཛིན་དམ་པས་རྗེས་བཟུང་
སྟེ། །རིམ་གཉིས་ཟབ་མོའི་རྣལ་འབྱོར་མཐར་ཕྱིན་ནས། ། །ཟུང་འཇུག་གོ་
འཕང་མྱུར་དུ་ཐོབ་པར་ཤོག། །།

༄༅། །དམ་པའི་ཆོས་མངོན་པ་མཛོད་ཀྱི་རྣམ་བཤད་
བློ་གསལ་བློའི་པདྨོ་ཁ་འབྱེད་ཅེས་བྱ་བ་ལས་
འཇིག་རྟེན་བསྟན་པའི་གནས་གསུམ་
པ་སིདྡྷི་ས་མུ་དྲས་མཛད་པ་
བཞུགས་སོ། །
གནས་གསུམ་པ་འཇིག་རྟེན་བསྟན་པ།
༄༄༅། །ལེགས་བྱས་རྒྱ་མཚོའི་སྣང་བ་མི་ཟད་འཛམ་བུ་ཆུ་བོའི་གསེར་
སྦྱངས་ལས། །མཚན་དཔེའི་ངོ་མཚར་རྩིབས་སྟོང་འཁོར་ལོ་བཟང་པོའི་བསྐལ་
པའི་གླིང་བཞི་ལ། །ཐོགས་མེད་བགྲོད་པས་ཕན་དང་བདེ་བའི་རྫོགས་ལྡན་
དགའ་སྟོན་སྟེར་མཁས་པ། །དམ་པའི་ཆོས་ཀྱི་འཁོར་ལོས་བསྒྱུར་རྒྱལ་ཟས་
གཙང་སྲས་པོར་གུས་ཕྱག་འཚལ། །དབུས་གཙང་ས་སྟེང་མངོན་པའི་བཤད་
སྒྲུབ་ཀྱིས། །རབ་ཏུ་འགེངས་མཛད་བྱང་ཆུབ་འབྱུང་གནས་དང༌། ། །ཚུལ་
ཁྲིམས་འབྱུང་གནས་ཡེ་ཤེས་ཤེས་རབ་དང༌། །རྡོར་དབང་རྡོ་རྗེ་རྒྱལ་མཚན་
ཤེས་རབ་འོད། །གྲགས་པ་རྒྱལ་མཚན་ཚུལ་ཁྲིམས་བྱང་ཆུབ་དང་། །ཚུལ་
ཁྲིམས་འབྱུང་གནས་ཚུལ་ཁྲིམས་བླ་མ་དང་། །དབང་ཕྱུག་ཚུལ་ཁྲིམས་བྱང་
ཆུབ་རྡོ་རྗེ་དང༌། །ཇོ་སྟན་ནག་པོ་དར་ཚུལ་བརྩོན་འགྲུས་འབར། །སྨོན་ལམ་
འོད་ཟེར་ཀ་བ་དར་སེང་དང༌། །དཔལ་ཆེན་གཞོན་རྡོར་སྦལ་ཏི་དགྲ་བཅོམ་
ནས། །བཀའ་བཞི་འཛིན་པ་བློ་བཟང་བར་བྱོན་དང༌། །རྒྱལ་བ་གཉིས་པ་བློ་
བཟང་གྲགས་པའི་དཔལ། །དེ་སྲས་ཐུ་བོ་རྒྱལ་ཚབ་ཆོས་ཀྱི་རྗེ། །མཁས་གྲུབ་
བསྟན་པའི་ཉི་( ༢ན) མ་དགེ་ལེགས་དཔལ། །མདོ་རྒྱུད་ཀུན་མཁྱེན་བློ་གྲོས་

རིན་སེང་ཞབས། །རིག་གནས་ཀུན་མཁྱེན་ཡོན་ཏན་རྒྱ་མཚོ་དང༌། །མཁས་
གྲུབ་དཔལ་འབྱོར་ལྷུན་གྲུབ་ཡབ་སྲས་དང་།།ཀུན་མཁྱེན་གཉིས་པ་ཆོས་
འབྱོར་དཔལ་བཟང་སོགས། །ཤ་མི་ནས་རྒྱུད་འདུལ་འཛིན་རྣམས་ལ་འདུད། །
གང་སྐྱེ་བ་སེམས་ཅན་གྱི་འཇིག་རྟེན་བཤད་པ།
གསུམ་པ་གནས་གསུམ་པ་འཇིག་རྟེན་བསྟན་བཞག་གི་གནས་འཆད་པ་
ལ་གཉིས། གང་སྐྱེ་བ་སེམས་ཅན་གྱི་འཇིག་རྟེན་དང་། གང་དུ་སྐྱེ་བ་སྣོད་ཀྱི་
འཇིག་རྟེན་བཤད་པའོ། །དང་པོ་ལ་གསུམ། དབྱེ་བ། ཆོས་ཀྱི་ཁྱད་པར། རང་
བཞིན་རྒྱས་པར་བཤད་པའོ། ། དང་པོ་ལ་གཉིས། ཁམས་གསུམ་དུ་དབྱེ་བ།
འགྲོ་བ་ལྔར་དབྱེ་བའོ། །།དང་པོ་ནི། ཁམས་གསུམ་པ་ཡི་ཉོན་མོངས་ཅན། །
ཞེས་བཤད་ན། ཁམས་གསུམ་པོ་དེ་ཇི་ལྟ་བུ་ཞེ་ན། འདི་ལ་འདོད་ཁམས་
བཤད་པ། གཟུགས་ཁམས་བཤད་པ། གཟུགས་མེད་ཁམས་བཤད་པ་དང་
གསུམ་ལས། དང་པོ་ནི། འདོད་ཁམས་གཏོགས་པ་ཐམས་ཅད་དོ། །ཞེས་
བཤད་ན། འདོད་ཁམས་དེ་ཇི་ལྟ་བུ་ཞེ་ན། དེ་འཆད་པ་ལ། དམྱལ་བ་ཞེས་
སོགས་རྐང་པ་བཞི་( ༢བ) གསུངས། དམྱལ་བ་དང་ཡི་དྭགས་དང་དུད་འགྲོ་
དང་མི་རྣམས་དང་འདོད་པའི་ལྷ་རིགས་དྲུག་དག་སྣོད་དང་བཅས་པ་ཆོས་
ཅན། འདོད་ཁམས་ཡིན་ཏེ། འདོད་ཡོན་ལྔས་འཚོ་བས་འདོད་པ་དང་། རང་
གི་མཚན་ཉིད་འཛིན་པས་ཁམས་ཞེས་བཤད་པའི་ཕྱིར། འདོད་ཁམས་ལ་
གནས་རིགས་ཉི་ཤུར་ཡང་ཡོད་དེ། ཚ་དམྱལ་བརྒྱད། ཡི་དྭགས། དུད་འགྲོ་སྟེ་
ངན་སོང་གི་གནས་རིགས་བཅུ། འདོད་ལྷ་རིགས་དྲུག་དང་མི་ལ་གླིང་བཞིའི་
མིར་དབྱེ་བས་བདེ་འགྲོའི་གནས་རིགས་བཅུ་ཡོད་པའི་ཕྱིར། གླིང་ཕྲན་རྣམས་
གླིང་གཙོ་བོའི་འཁོར་ཡིན་པ་དང་གྲང་དམྱལ་བརྒྱད་དང་ཉེ་འཁོར་བ་རྣམས་
ཚ་དམྱལ་གྱི་འཁོར་ཡིན་པས་ལོགས་སུ་མ་བགྲངས་སོ། །གཉིས་པ་འདོད་

ཁམས་དེ་ལྟར་ཡིན་ན། གཟུགས་ཁམས་དེ་ཇི་ལྟ་བུ་ཞེ་ན། དེ་འཆད་པ་ལ།
གོང་མའི་ཞེས་སོགས་རྐང་པ་བཞི་བྱུང༌། འདོད་པའི་གོང་མ་ཚངས་རིས་ནས་
འོག་མིན་གྱི་བར་གྱི་ལྷའི་གནས་བཅུ་བདུན་དག་ནི་ཆོས་ཅན། ། གཟུགས་
ཁམས་ཡིན་ཏེ། འདོད་པ་ལ་འདོད་ཆགས་དང་བྲལ་ཡང་གཟུགས་ཀྱི་ཏིང་ངེ་
འཛིན་ལ་སྲེད་པ་རྒྱས་རུང་གི་ཁམས་ཡིན་པའི་ཕྱིར།གཟུགས་ཁམས་སུ་
འབྲས་བུ་སྐྱེ་བའི་བསམ་གཏན་དང་པོ་གསུམ་སོ་སོའི་རྒྱུ་སྙོམས་འཇུག་གི་
བསམ་གཏན་གྱི་དངོས་གཞི་དེ་ལ་སོ་སོར་གསུམ་གསུམ་ཡོད་པ་ཡིན་ཏེ།
བསམ་གཏན་དང་པོའིདངོས་གཞི་སྙོམས་འཇུག་ཆུང་འབྲིང་ཆེན་པོ་གསུམ་
བསྒོམ་(༣ན)པ་ལ་བརྟེན་ནས་རིམ་བཞིན་དུ་ཚངས་རིས། ཚངས་པ་མདུན་ན་
འདོན། ཚངས་ཆེན་རྣམས་ཀྱི་སྐྱེ་བ་འགྲུབ་པར་བྱེད། གཉིས་པ་དེ་ལྟར་དུ་
བསྒོམ་པས་རིམ་པ་བཞིན་དུ། འོད་ཆུང༌། ཚད་མེད་འོད། འོད་གསལ་རྣམས་
ཀྱི་སྐྱེ་བ་འགྲུབ་པར་བྱེད། གསུམ་པའི་དེ་གསུམ་བསྒོམ་པས་རིམ་པ་བཞིན་དུ་
དགེ་ཆུང་། ཚད་མེད་དགེ། དགེ་རྒྱས་རྣམས་ཀྱི་སྐྱེ་བ་འགྲུབ་པར་བྱེད་པའི་
ཕྱིར། བསམ་གཏན་བཞི་པ་ལ་ནི་ས་བརྒྱད་ཡོད་པ་ཡིན་ཏེ། རྒྱུ་སྙོམས་འཇུག་
གི་བསམ་གཏན་བཞི་པའི་དངོས་གཞི་སྙོམས་འཇུག་ཆུང་འབྲིང་ཆེན་པོ་
གསུམ་བསྒོམ་པ་ལ་བརྟེན་ནས་རིམ་པ་བཞིན་དུ་སྤྲིན་མེད། བསོད་ནམས ་
སྐྱེས། འབྲས་བུ་ཆེ་བ་སྟེ་བསམ་གཏན་བཞི་པའི་སོ་སྐྱེའི་གནས་གསུམ་འགྲུང་
པར་བྱེད། བསམ་གཏན་གྱི་སྤེལ་སྒོམ་ལྔ་བྱས་པ་ལ་བརྟེན་ནས། བསམ་གཏན་
བཞི་པའི་འཕགས་པའི་གནས་ལྔ་རིམ་གྱིས་འགྲུབ་པར་བྱེད་པས་ན། བསམ་
གཏན་བཞི་པ་ལ་བསམ་གཏན་གྱི་ས་བརྒྱད་ཡོད་པའི་ཕྱིར།
གསུམ་པ་ནི། ཁམས་འོག་མ་གཉིས་དེ་ལྟར་ཡིན་ན། གཟུགས་མེད་ཁམས་
དེ་ཇི་ལྟ་བུ་ཞེ་ན། དེ་འཆད་པ་ལ། གཟུགས་མེད་ཅེས་སོགས་རྐང་པ་བཞི་
བྱུང་། གཟུགས་མེད་ན་གནས་གཞན་ཐ་དད་དུ་གྲུབ་པ་མེད་དེ། གཟུགས་

མེད་དུ་སྐྱེ་འགྱུར་གྱི་གང་ཟག་གང་དུ་ཤི་བ་དེར་གཟུགས་མེད་ཀྱི་མིང་བཞིའི་
ཕུང་པོ་གྲུབ་ཙམ་ནས་གཟུགས་མེད་དུ་སྐྱེ་བའི་ཕྱིར། རྒྱུ་སྙོམས་འཇུག་བཟང་
(༣ བ) ངན་གྱི་བྱེ་བྲག་གིས་གཟུགས་མེད་ཁམས་དེར་སྐྱེ་བ་ལས་ནི་རྣམ་པ་བཞི་
ཡོད་དེ། ནམ་མཁའ་མཐའ་ཡས། རྣམ་ཤེས་མཐའ་ཡས། ཅི་ཡང་མེད། འདུ་
ཤེས་མེད་མིན་གྱི་སྐྱེ་མཆེད་རྣམས་སུ་ཡོད་པའི་ཕྱིར། གཟུགས་མེད་དུ་སེམས་
གང་ལ་རྟེན་ཞེ་ན། ཡོད་དེ་གཟུགས་མེད་དེར་ནི་རིགས་མཐུན་པ་དང་སྲོག་གི་
དབང་པོ་ལ་ཡང་སེམས་གྱི་རྒྱུད་ནི་རྟེན་པ་ཡིན་པའི་ཕྱིར། ནམ་མཁའ་མཐའ་
ཡས་སོགས་བཞི་ཆོས་ཅན། གཟུགས་མེད་ཁམས་ཡིན་ཏེ། བསྟན་ཡོད་ཀྱི་
གཟུགས་མེད་ཅིང་། ཁམས་འོག་མ་གཉིས་ལ་འདོད་ཆགས་དང་བྲལ་ཡང་།
གཟུགས་མེད་ཀྱི་ཏིང་ངེ་འཛིན་ལ་བརྟེན་ནས་སྲེད་པ་རྒྱས་རུང་གི་ཁམས་
ཡིན་པའི་ཕྱིར།
གཉིས་པ་ནི། ཁམས་གསུམ་དུ་དབྱེ་ཚུལ་དེ་ལྟར་ཡིན་ན། འགྲོ་བ་ལྔར་
དབྱེ་ཚུལ་དེ་ཇི་ལྟ་བུ་ཞེ་ན། དེ་འཆད་པ་ལ། དེར་ནི་དམྱལ་སོགས་འགྲོ་བ་ལྔ་།།
ཞེས་སོགས་རྐང་པ་བཞི་བྱུང༌། ཁམས་གསུམ་པོ་དེར་གནས་པའི་འགྲོ་བ་ལ་
རིགས་ལྔར་ཡོད་དེ། དམྱལ་བ་དང་། ཡི་དྭགས་དང༌། དུད་འགྲོ་དང་། མི་
དང་། ལྷ་སྟེ་མདོ་ལས་རང་མིང་གིས་བསྟན་པ་རྣམས་སུ་ཡོད་པའི་ཕྱིར། འགྲོ་
བ་ལྔ་པོ་དེ་དག་ཉོན་མོངས་ཅན་མ་ཡིན་ཏེ། ཉོན་མོངས་སྤངས་པའི་དེ་གང་
རུང་ཡོད་པའི་ཕྱིར། ལུང་དུ་བསྟན་པའི་དགེ་བ་མ་ཡིན་ཏེ། དགེ་རྩ་ཆད་པའི་
ཁྱོད་ཡོད་པའི་ཕྱིར། འགྲོ་བ་དེ་དག་གསུམ་གང་ཞེ་ན། ཡོད་དེ། འགྲོ་བ་ཡིན་
པའི་སེམས་ཅན་ཞེས་བྱ་བ་མིའི་འགྲོ་བ་མ་བསྒྲིབས་ལུང་མ་བསྟན་ཡིན་པའི་
ཕྱིར། སེམས་ཅན་ཡིན་ལ་འགྲོ་བ་མ་ཡིན་པ་ཡོད་དེ། བར་སྲིད་པ་སེམས་ཅན་
ཡིན་ལ། འགྲོ་བ་མ་ཡིན་པའི་ཕྱིར། དེ་ལྟར་གདགས་པའི་བསྟན་བཅོས་ལས།
སྐྱེ་གནས་བཞིས་འགྲོ་བ་ལྔ་བསྡུས་ཀྱི། འགྲོ་བ་ལྔས་སྐྱེ་གནས་བཞི་མ་བསྡུས་
 

སོ། །གང་མ་བསྡུས་ཞེ་ན། སྲིད་པ་བར་མའོ་ཞེས་གསུངས། འགྲོ་བ་ལ་ལྔར་
ངེས་ན་ལྷ་མ་ཡིན་གང་དུ་གཏོགས་ཞེ་ན། འདི་ལ་བཤད་ཚུལ་མང་ཡང་། ལྷ་
མ་ཡིན་ལ་ལྷའི་འགྲོ་བར་གཏོགས་པ་དང་།ཡི་དྭགས་སུ་གཏོགས་( ༤ན)པ་
གཉིས་ཡོད་དོ། །གཉིས་པ་ཆོས་ཀྱི་ཁྱད་པར་བཤད་པ་ལ། རྣམ་ཤེས་ཀྱི་གནས་
པ་བདུན། སེམས་ཅན་གྱི་གནས་དགུ། རྣམ་ཤེས་ཀྱི་གནས་པ་བཞི། བདུན་
དང་བཞིའི་བསྡུ་བ་དཔྱད་པའོ། །
དང་པོ་ནི། མདོ་ལས་སེམས་ཅན་གཟུགས་ཅན་ལུས་གཅིག་ཅིང་། འདུ་
ཤེས་ཐ་དད་པ་དག་ཀྱང་ཡོད་ཅེས་སོགས་གསུངས་ན། དེ་ཇི་ལྟ་བུ་ཞེ་ན། དེ་
འཆད་པ་ལ། ལུས་དང་ཞེས་པ་ནས། དེ་འཇོམས་བྱེད་ལྡན། ཞེས་པའི་བར་
གསུངས། དོན་ནི། རྣམ་ཤེས་གནས་པ་བདུན་ཡོད་དེ། ལུས་དང་འདུ་ཤེས་
གཉིས་ཀ་ཐ་དད་པ། ལུས་ཐ་དད་ཅིང་འདུ་ཤེས་གཅིག་པ་དང་། ལྡོག་པ་ལུས་
གཅིག་ཅིང་འདུ་ཤེས་ཐ་དད་པ་དང་། ལུས་དང་འདུ་ཤེས་གཉིས་ཀ་གཅིག་པ་
དང་། གཟུགས་མེད་དང་པོ་གསུམ་པོ་དག་རྣམས་སུ་ཡོད་པའི་ཕྱིར། མི་དང་
འདོད་ལྷ་དང་བསམ་གཏན་དང་པོར་ཕྱིས་སྐྱེས་པའི་ལྷ་རྣམས་དང་པོ་ཡིན་
ཏེ། ལུས་དབྱིབས་དང་ཁ་དོག་ཐ་དད། འདུ་ཤེས་ཀྱང་བདེ་སྡུག་བཏང་སྙོམས
སོ་སོར་ཐ་དད་པའི་ཕྱིར། ཚངས་ཆེན་དང་དེའི་འཁོར་དུ་དང་པོར་སྐྱེས་པའི་
ལྷ་རྣམས་གཉིས་པ་ཡིན་ཏེ། ལུས་སྔར་ལྟར་ཐ་དད་ཅིང་། འདུ་ཤེས་ཀྱང་
ཚངས་ཆེན་གྱི་བསམ་པ་ལ་འདི་དག་ནི་བདག་གིས་ཕྱུང་བའོ་བསམ་པ་དང་།
དེ་དག་གི་བསམ་པ་ལ་བདག་ཅག་རྣམས་ནི་ཚངས་པ་ཆེན་པོས་ཕྱུང་བའོ་
སྙམ་དུ་གཅིག་པའི་ཕྱིར། འོད་གསལ་གྱི་ལྷ་རྣམས་གསུམ་པ་ཡིན་ཏེ། ལུས་
འོད་ཀྱི་རང་བཞིན་དུ་གཅིག་ཅིང་། འདུ་ཤེས་ཀྱང་དངོས་གཞིའི་ཡིད་བདེས་
སྐྱོ་ན། ཉེར་བསྡོགས་ཀྱི་བཏང་སྙོམས་ལ་འཇུག །ཉེར་བསྡོགས་ཀྱི་བཏང་
སྙོམས་ཀྱིས་སྐྱོ་ན་དངོས་གཞིའི་ཡིད་བདེ་ལ་འཇུག་པར་ཐ་དད་པའི་ཕྱིར།

དགེ་རྒྱས་ཀྱི་ལྷ་རྣམས་བཞི་པ་ཡིན་ཏེ། ལུས་འོད་ཀྱི་རང་བཞིན་དུ་གཅིག་
ཅིང༌། འདུ་ཤེས་ཀྱང་དངོས་གཞིའི་སེམས་བདེ་ལ་འཇུག་པ་གཅིག་པའི་ཕྱིར།
བདུན་པོ་དེ་དག་གི་ལྷག་མ་ངན་སོང་གསུམ་དང་། བསམ་གཏན་བཞི་པ་
(༤བ) རྣམས་དང་། སྲིད་རྩེ་པ་རྣམས་ནི་རྣམ་ཤེས་གནས་པར་མི་འཇོག་པའི་
རྒྱུ་མཚན་ཡོད་དེ། དེ་རྣམས་རྣམ་ཤེས་གནས་པ་འཇོམས་བྱེད་དང་ལྡན་པའི་
ཕྱིར། ངན་སོང་བ་རྣམས་སྡུག་བསྔལ་གྱི་ཚོར་བས་དང༌། བསམ་གཏན་བཞི་
པའི་འདུ་ཤེས་མེད་པ་བ་འདུ་ཤེས་མེད་པའི་སྙོམས་འཇུག་རྒྱུ་འབྲས་ཀྱིས་
དང་། སྲིད་རྩེ་བ་འགོག་པའི་སྙོམས་འཇུག་གིས་རྣམ་ཤེས་གནས་པ་འཇོམས་
ནུས་པའི་ཕྱིར།
གཉིས་པ་འཆད་པ་ལ། སྲིད་རྩེ་དང༌། ཞེས་པ་ནས། ཕྱིར་གཞན་མིན།
ཞེས་པའི་བར་གསུངས། སེམས་ཅན་གྱི་གནས་དགུ་ཡང་། མདོ་ལས་བཤད་དེ།
བདུན་པོ་དེ་དང་སྲིད་རྩེ་བ་དང་འདུ་ཤེས་མེད་པ་རྣམས་ལ་མདོ་ལས་སེམས་
ཅན་གྱི་གནས་དགུ་ཞེས་བཤད་པའི་ཕྱིར། དགུ་པོ་དེ་ལས་གཞན་ངན་སོང་བ་
རྣམས་སེམས་ཅན་གྱི་གནས་མ་ཡིན་ཏེ། ངན་སོང་བ་རྣམས་མི་འདོད་བཞིན་
དུ་དེར་གནས་པའི་ཕྱིར།
གསུམ་པ་ནི། གནས་པ་དག་ནི་ཞེས་སོགས་རྐང་པ་བཞི་གསུངས། དོན་
ནི། རྣམ་ཤེས་གནས་པ་དག་ནི་བཞིར་ཡང་ཡོད་དེ། ཟག་པ་དང་བཅས་པའི་
གཟུགས་དང་། ཚོར་བ་དང༌། འདུ་ཤེས་དང༌། འདུ་བྱེད་ཀྱི་ཕུང་པོ་བཞི་རང་
གི་ས་པའི་སྲིད་པའི་དབང་ཉིད་ཀྱིས་རྣམ་ཤེས་གནས་པ་ཡོད་པའི་ཕྱིར། རྣམ་
ཤེས་འབའ་ཞིག་རྣམ་ཤེས་གནས་པར་མི་བཤད་པའི་རྒྱུ་མཚན་ཡོད་དེ། རྣམ་
ཤེས་རྣམ་ཤེས་ཀྱིས་གནས་པར་མི་རུང་བའི་ཕྱིར། དཔེར་ན། རྒྱལ་པོ་རང་
ཉིད་རྒྱལ་པོའི་གདན་ལ་མི་རུང་བ་བཞིན་ནོ།
བཞི་པ། བདུན་དང་བཞིའི་བསྡུས་པ་གསུངས་པ་འཆད་ཚུལ་ལ། བསྡུ་ན་

མུ་ནི་བཞི་ཡིན་ནོ། །ཞེས་གསུངས། རྣམ་ཤེས་གནས་པ་བདུན་དང་བཞིའི་
བསྡུ་བ་དཔྱད་ན། འདི་ལ་མུ་བཞི་ཡོད་དེ། བདུན་གྱིས་བསྡུས་ལ་བཞིས་མ་
བསྡུས་པ། བཞིས་བསྡུས་ལ་བདུན་གྱིས་མ་བསྡུས་པ། གཉིས་ཀས་བསྡུས་པ།
གཉིས་ཀས་མ་བསྡུས་པ་རྣམས་སུ་ཡོད་པའི་ཕྱིར། དང་པོ་གྲུབ་སྟེ། བདུན་
པའི་གནས་སྐབས་ཀྱི་རྣམ་ཤེས་ཀྱི་ཕུང་པོ་རྣམས་དེ་ཡིན་པའི་ཕྱིར། གཉིས་པ་
གྲུབ་སྟེ། ངན་( ༥ན)སོང་གསུམ་དང་བསམ་གཏན་བཞི་པ་དང་སྲིད་རྩེ་བའི་
རྣམ་ཤེས་ཀྱི་ཕུང་པོ་མ་གཏོགས་པའི་ཟག་བཅས་ཀྱི་ཕུང་པོ་རྣམས་དེ་ཡིན་
པའི་ཕྱིར། གསུམ་པ་གྲུབ་སྟེ། བདུན་གྱི་གནས་སྐབས་ཀྱི་རྣམ་ཤེས་ལས་གཞན་
པའི་ཟག་བཅས་ཀྱི་ཕུང་པོ་དེ་དེ་ཡིན་པའི་ཕྱིར། བཞི་པ་གྲུབ་སྟེ། ངན་སོང་
གསུམ་དང་བསམ་གཏན་བཞི་པ་དང་སྲིད་རྩེ་བའི་རྣམ་ཤེས་དང་ཟག་མེད་
ཀྱི་རྣམ་ཤེས་ཀྱི་ཕུང་པོ་རྣམས་དེ་ཡིན་པའི་ཕྱིར།
གང་འཇུག་པ་བར་སྲིད་བཤད་པ།
གསུམ་པ་རྒྱས་པར་བཤད་པ་ལ་གསུམ། སྲིད་པར་འཇུག་ཚུལ། གནས་
ཚུལ། འགྲོ་ཚུལ་ལོ། །དང་པོ་ལ་གང་དུ་འཇུག་པ། གང་གིས་འཇུག་པའོ། །
དང་པོ་འཆད་པ་ལ། དེར་ནི་སྒོ་ང་ལས་སྐྱེས་སོགས། །ཞེས་སོགས་རྐང་པ་དྲུག་
བྱུང༌། ཁམས་གསུམ་པོ་དེར། སེམས་ཅན་གྱི་སྐྱེ་གནས་དེ་ལ་ནི་བཞི་ཡོད་དེ་
དེ་ལ་སྒོ་ང་ལས་སྐྱེས་པ་དང་། མངལ་སྐྱེས་དང་། དྲོད་གཤེར་ལས་སྐྱེས་པ
དང་། རྫུས་སྐྱེས་དང་བཞི་དག་ཏུ་ཡོད་པའི་ཕྱིར། མི་ལ་སྐྱེ་གནས་བཞི་ཀ་ཡོད་
དེ། བསྐལ་པ་དང་པོའི་མི་རྫུས་སྐྱེས་དང་། རྒྱལ་པོ་ང་ལས་ནུ་དྲོད་གཤེར་སྐྱེས་
དང་། གནས་བརྟན་གྲགས་དང་། ཉེ་བའི་གྲགས་གཉིས་སྒོང་སྐྱེས་དང༌། ད་
ལྟའི་མི་ཕལ་ཆེ་བ་རྣམས་མངལ་སྐྱེས་ཡིན་པའི་ཕྱིར། དུད་འགྲོ་ལ་ཡང་སྐྱེ་
གནས་རྣམ་པ་བཞི་ཀ་ཡོད་དེ། མཁའ་ལྡིང་སྐྱེས་གནས་བཞི་ལྡན་གྱིས་ཀླུ་སྐྱེས་

གནས་བཞི་ལྡན་ཟ་བར་བཤད་པའི་ཕྱིར། དམྱལ་བ་པ་རྣམས་དང་། ལྷ་
རྣམས་དང་སྲིད་པ་བར་མ་རྫུས་ཏེ་སྐྱེ་བ་ཁོ་ན་ཡིན་ཏེ། དེ་རྣམས་ལས་ཀྱི་ནུས་
པ་སྟོབས་དང་ལྡན་པའི་ཕྱིར། ཡི་དྭགས་ལ་སྐྱེ་གནས་རྣམ་པ་གཉིས་ཡོད་དེ།
ཡི་དྭགས་མངལ་ནས་སྐྱེ་བ་ཡོད་ཅིང་། འང་གི་སྒྲས་ཕལ་ཆེར་རྫུས་ཏེ་སྐྱེ་བ་
ཡིན་པའི་ཕྱིར་ཏེ། དེ་སྐད་དུ་ཡང་། ཡི་དྭགས་མོའི་རྟོགས་བརྗོད་ལས། བདག་
ལ་མཚན་མོ་བུ་ལྔ་དང༌། །དེ་བཞིན་ཉིན་མོ་བུ་ལྔ་དག །སྐྱེད་ནས་དེ་དག་ཟ་
མོད་ཀྱི། །འོན་ཀྱང་བདག་ལ་ཚིམ་པ་མེད། །ཅེས་སྨྲས་པས་སོ། །སྐྱེ་གནས་བཞི་
པོ་དེ་( ༥བ)རྣམས་ལ་བཟང་ངན་གྱི་ཁྱད་པར་ཡོད་དེ། རྫུས་སྐྱེས་དྲོད་གཤེར་
སྐྱེས་མངལ་སྐྱེས་སྒོང་སྐྱེས་རྣམས་སྔ་མ་སྔ་མ་ཕྱི་མ་ཕྱི་མ་ལས་རིམ་བཞིན་
བཟང་བའི་ཕྱིར། རིམ་པ་བཞིན་དུ་རང་གཞན་གཉིས་ཀ་ལ་མི་གནོད་པར་སྐྱེ་
ཞིང་། གཞན་ལ་མི་གནོད་པ་དང་། རང་གིས་སྡུག་བསྔལ་ལན་ཅིག་མྱོང་བ་
དང་། ལན་གཉིས་མྱོང་ནས་སྐྱེ་བའི་ཕྱིར། འོ་ན། སྐྱེ་བ་ལ་དབང་ཐོབ་པའི་
སྲིད་པ་མཐའ་མའི་བྱང་སེམས་རྣམས་རྫུས་སྐྱེས་མི་མཛད་པའི་རྒྱུ་མཚན་ཅི་
ཡིན་ཞེ་ན། རྒྱལ་པོ་གཞོན་ནུ་དོན་གྲུབ་ལྟ་བུ་རྫུས་སྐྱེས་མི་མཛད་པའི་རྒྱུ་
མཚན་ཡོད་དེ། ཉེ་དུ་རྣམས་ཆོས་ལ་འགོད་པ་དང་། གདུལ་བྱ་རྣམས་སྤྲོ་བ་
བསྐྱེད་པ་དང་སྟོན་པ་ཆོ་འཕྲུལ་ཆེ་ཞིང་མཐུ་ཆེ་བ་མཐོང་བ་ན། སྒྱུ་མ་ཡིན་
ནམ་སུ་ཞིག་ཡིན་སྙམ་པའི་དོགས་པ་སྤོང་བའི་ཆེད་ཡིན་པའི་ཕྱིར།
གཉིས་པ་གང་གིས་འཇུག་པ་བར་སྲིད་བཤད་པ་ལ། ངོ་བོ། སྒྲུབ་བྱེད།
ཤ་ཚུགས། ཆོས་ཀྱི་ཁྱད་པར། སྐྱེ་གནས་སུ་འཇུག་ཚུལ་ལོ། །དང་པོ་ནི། སྲིད་
པ་བར་མ་རྫུས་ཏེ་སྐྱེ་ཞེས་བཤད་ན། དེ་ཇི་ལྟ་བུ་ཞེ་ན། དེ་འཆད་པ་ལ།
འདིར་གང་འཆི་དང་སྐྱེ་བ་ཡི། །ཞེས་སོགས་རྐང་པ་བཞི་གསུངས། བར་སྲིད་
ཀྱི་ངོ་བོ་ཡོད་དེ། འཆི་བའི་སྲིད་པ་ཆད་ཙམ་ལས་བྱུང་ཞིང་། སྐྱེ་བའི་སྲིད་པ་
མ་གྲུབ་པའི་བར་དུ་བྱུང་བའི་སྲིད་པ་གང་ཡིན་པ་དེ། འདིར་བར་སྲིད་ཀྱི་ངོ་

བོ་ཡིན་པའི་ཕྱིར། སྲིད་པ་བར་མ་ནི་བྱུང་བ་མ་ཡིན་ཏེ། དེ་བགྲོད་པའི་ཡུལ་
རྣམ་སྨིན་གྱི་ཕུང་པོ་ཡོངས་སུ་རྫོགས་པར་མ་ཕྱིན་པའི་ཕྱིར།
གཉིས་པ་ལ་གཉིས། རིགས་པ་དང༌། ལུང་གི་སྒྲུབ་བྱེད་གཉིས་སོ། །དང་
པོ་ནི། ས་སྟོན་སྡེ་པ་ན་རེ། བར་སྲིད་མེད་དེ། སྐྱེ་སྲིད་དེ་འཆི་སྲིད་ཆད་ཙམ་
ལས་བྱུང་བའི་ཕྱིར། ཞེ་ན། དེའི་ལན་བཤད་པ་ལ། འབྲུ་ཡི་རྒྱུན་དང་ཆོས་
མཐུན་ཕྱིར། །ཞེས་སོགས་རྐང་པ་དྲུག་གསུངས། ཁམས་འོག་མ་གཉིས་ཀྱི་སྐྱེ་
བའི་སྲིད་པ་ཆོས་ཅན། འཆི་སྲིད་ཆད་ཙམ་ལས་བྱུང་བ་མ་ཡིན་ས་
བོན་ལས་མྱུ་གུ་དང་།དེ་ལས་འབྲས་བུའི་བར་དུ་བར་མ་ཆད་( ༦ན) པར་
འབྱུང་བའི་འབྲས་བུའི་རྒྱུན་དང་ཆོས་མཐུན་པར་འཇུག་པའི་ཕྱིར། བྱས་པ་
ལ་ཁོ་ན་རེ་མ་ཁྱབ་སྟེ། མེ་ལོང་ནང་གི་བྱད་བཞིན་གི་གཟུགས་བརྙན་དེ་བྱད་
བཞིན་གྱི་རྒྱུན་ཡིན་ཀྱང་། དེ་བྱད་བཞིན་ཆད་ཙམ་ལས་བྱུང་བ་ཡིན་པའི་ཕྱིར་
ཟེར་ན། དེ་གཉིས་དཔེ་དོན་མི་མཚུངས་པར་ཐལ། མེ་ལོང་ནང་གི་བྱད་
བཞིན་གྱི་གཟུགས་བརྙན་གཞི་མ་གྲུབ་པའི་ཕྱིར། གལ་ཏེ་གྲུབ་ན་ཡང་དེ་
གཉིས་དཔེ་དོན་མི་འདྲ་བའི་ཕྱིར། དང་པོ་གྲུབ་སྟེ། གོ་ས་གཅིག་ན་གཟུགས་
ཅན་གྱི་དངོས་པོ་གཉིས་ལྷན་ཅིག་ཏུ་གནས་པ་མེད་པའི་ཕྱིར། གཉིས་པ་གྲུབ་
སྟེ། ཁྱོད་ཀྱི་དེ་གཉིས་དཔེ་དོན་འདྲ་བ་མ་ཡིན་པར་ཐལ། སྐྱེ་སྲིད་འཆི་སྲིད་ཀྱི་
རྒྱུན་ཡིན་ལ། མེ་ལོང་ནང་གི་བྱད་བཞིན་གྱི་གཟུགས་བརྙན་ནི་བྱད་བཞིན་གྱི་
རྒྱུན་མ་ཡིན་པའི་ཕྱིར་ཏེ། དེའི་རྒྱུའི་གཙོ་བོ་མེ་ལོང་གཡའ་དག་པ་དང་། བྱད་
བཞིན་གཉིས་ཀ་ལས་བྱུང་བའི་ཕྱིར། གཉིས་པ་ནི། མགུར་ནས་གསུངས་ཕྱིར།
ཞེས་སོགས་རྐང་པ་གཉིས་གསུངས། བར་སྲིད་ཡོད་པར་ལུང་གིས་གྲུབ་སྟེ།
བཅོམ་ལྡན་འདས་ཀྱིས་མགུར་ནས། སྲིད་པ་བདུན་བསྟན་པའི་མདོ་ལས།
སྲིད་པ་ནི་བདུན་ཏེ། དམྱལ་བའི་སྲིད་པ་དང་། ཞེས་པ་ནས། སྲིད་པ་
བར་མའོ། །ཞེས་པའི་བར་གསུངས་པའི་ཕྱིར། ཡང་དྲི་ཟ་ཡོད་ཏེ། དགའ་ངོ་

མངལ་འཇུག་གི་མདོ་ལས། གནས་གསུམ་མངོན་དུ་གྱུར་ན་མའི་མངལ་དུ་བུ་
འཆགས་པར་འགྱུར་ཏེ། གསུམ་གང་ཞེ་ན། མ་རུང་ཞིང་ཟླ་མཚན་དང་ལྡན་
པ་དང་། ཕ་མ་ཆགས་ཞིང་ཕྲད་པ་དང༌། དྲི་ཟ་ཉེ་བར་གནས་པར་གྱུར་ནའོ།
ཞེས་པའི་དྲི་ཟ་བར་སྲིད་པ་ལ་བྱེད་རིགས་པའི་ཕྱིར། གཞན་ཡང་། བར་སྲིད་
ཡོད་དེ། ཕྱིར་མི་འོང་ལ་བར་འདའ་བ་སོགས་ལྔ་གསུངས་པའི་ཕྱིར། ཡང་
བར་སྲིད་ཡོད་དེ། སྐྱེས་བུ་དམ་པའི་འགྲོ་བ་བདུན་བསྟན་པའི་མདོ་ལས་ཀྱང་།
ཕྱིར་མི་འོང་བར་འདའ་བ་ལ་མྱུར་བར་འདའ་བ་སོགས་གསུམ་གསུངས་པའི་
ཕྱིར། དེ་ལ་ཁོ་ན་རེ། (༦བ)བར་སྲིད་ཡོད་ན། བདུད་སུན་འབྱིན་བྱེད་ཀྱིས་
སངས་རྒྱས་འོད་བསྲུང་གི་སློབ་མ་མཁས་པ་མགུ་བའི་ཀླད་པར་རྡོའི་ཁུ་ཚུར་
བསྣུན་པས་ཤི་བ་ལ། བདུད་ཀྱི་ལུས་དེ་ཉིད་ལ་མེས་བསྐོར་ཏེ་དམྱལ་བར་སྐྱེ་
བར་བཤད་པ་དང་། མཚམས་མེད་བྱས་པའི་གང་ཟག་ཤི་མ་ཐག་དམྱལ་བར་
སྐྱེ་བར་བཤད་པ་དང་འགལ་ལོ། །ཞེ་ན་མི་འགལ་ཏེ། སྔ་མ་མཐོང་ཆོས་མྱོང་
འགྱུར་ཀྱི་ལས་སྨིན་པ་དང་། ཕྱི་མ་དེ་ནི་ཚེ་ཕྱི་མ་ལ་འགྲོ་བ་གཞན་དུ་མི་སྐྱེ་
བར་དམྱལ་བར་སྐྱེ་བ་ལ་དགོངས་པ་ཡིན་པའི་ཕྱིར།
གསུམ་པ་ནི་བར་སྲིད་ཀྱི་ཤ་ཚུགས་དེ་ཇི་ལྟ་བུ་ཞེ་ན། དེའི་ལན་འཆད་པ་
ལ། དེ་ནི་འཕེན་པ་གཅིག་པའི་ཕྱིར། །ཞེས་སོགས་རྐང་པ་བཞི་བྱུང༌། བར་
སྲིད་ཀྱི་ཤ་ཚུགས་ཡོད་དེ། བར་སྲིད་དེ་ནི་སྔོན་དུས་ཀྱི་སྲིད་པ་འབྱུང་བར་
འགྱུར་བའི་སྐྱེ་སྲིད་ཀྱི་ཤ་ཚུགས་ཅན་ཏེ་དེའི་དབྱིབས་ཅན་ལྟ་བུ་ཡོད་པའི་
ཕྱིར། དེར་ཐལ། དེ་དེ་དང་འཕེན་བྱེད་ཀྱི་ལས་གཅིག་གིས་འཕངས་པའི་ཕྱིར།
སྔོན་དུས་ཀྱི་སྲིད་པ་ཡོད་དེ། འཆི་བའི་སྔ་རོལ་ནས་སྐྱེ་བའི་སྐད་ཅིག་ཕན་
ཆད་ཀྱི་སྲིད་པ་དེ་ནི་སྔོན་དུས་ཀྱི་སྲིད་པ་ཡིན་པའི་ཕྱིར། བར་སྲིད་ཀྱི་ཁ་དོག་
ཡོད་དེ། དམྱལ་བའི་བར་སྲིད་སྡོང་དུམ་མེས་ཚིག་པ་ལྟ་བུ། ཡི་དྭགས་ཀྱི་བར་
སྲིད་དེ་ནི་ཆུ་ལྟ་བུ། དུད་འགྲོའི་དེ་ནི་དུ་བ་ལྟ་བུ། མིའི་དེ་ནི་གསེར་ལྟ་བུ།

འདོད་ལྷའི་དེ་ནི་སེར་པོ་ལྟ་བུ། གཟུགས་ཁམས་པའི་ལྷའི་བར་སྲིད་དེ་ནི་
དཀར་པོ་འབྱུང་བའི་ཕྱིར། གཟུགས་མེད་ཁམས་སུ་སྐྱེས་པ་ལ་བར་སྲིད་མེད་
དེ། དེ་ན་གཟུགས་མེད་པའི་ཕྱིར། བར་སྲིད་ཀྱི་བོང་ཚོད་ཀྱི་ཁྱད་པར་ཡོད་དེ།
འདོད་པའི་ལྷ་དང་མིའི་བར་སྲིད་ནི་བྱིས་པ་ལོ་ལྔའམ་དྲུག་ལོན་པའི་བོང་
ཚོད་དང་། གཟུགས་ཁམས་པའི་བར་སྲིད་ནི་བོང་ཚོད་རྫོགས་ཤིང་ངོ་ཚ་དང་
ཁྲེལ་ཡོད་ཤས་ཆེ་བས་གོས་དང་བཅས་པར་སྐྱེ་ལ། འདོད་པར་ངོ་ཚ་མེད་ཅིང་
ཁྲེལ་མེད་ཤས་ཆེ་བས་གཅེར་བུར་སྐྱེ། འོན་ཀྱང་དགེ་སློང་མ་དཀར་མོ་གོས་
དང་བཅས་པ་དང་། སྲིད་པ་མཐའ་མའི་བྱང་སེམས་ནི་གཞོན་ནུ་མཚན་
( ༧ན) དཔེས་བརྒྱན་ཞིང་ན་བཟའ་དང་བཅས་པ་འབྱུང་བའི་ཕྱིར། དེའི་འགྲོ་
ཚུལ་གྱི་ཁྱད་པར་ཡོད་དེ། ངན་སོང་བའི་བར་དོ་སྤྱི་བོ་ཚུགས་སུ་འགྲོ། མིའི་དེ་
ཐད་ཀར་འགྲོ། ལྷའི་བར་དོ་གྱེན་དུ་འགྲོ་བའི་ཕྱིར། བར་སྲིད་ཀྱི་ཚེ་ཚད་ཡོད་
དེ། སྐྱེ་བའི་གནས་མ་རྙེད་ན་ཞག་བདུན་བདུན་ལ་འཆི་ཆུང་རེ་བྱས་ནས་ཞེ་
དགུར་བར་དོར་གནས། དེ་ལས་ཡུན་རིང་བ་ནི་མི་གནས་ལ། སྐྱེ་གནས་རྙེད་
ན་ངེས་པ་མེད་པའི་ཕྱིར། ཚེའི་རིང་མཐའ་ཞག་བདུན་ལས་མི་ཐུབ་པའི་ཕྱིར།
བཞི་པ་ཁྱད་པར་ནི། རིགས་མཐུན། ཞེས་སོགས་རྐང་པ་བཞིས་འཆད།
བར་སྲིད་དེ་ནི་ཆོས་ཅན། ཁྱད་ཆོས་དྲུག་དང་ལྡན་ཏེ། མཐོང་ཚུལ་གྱི་ཁྱད་
པར་བར་སྲིད་རིགས་མཐུན་པས་མཐོང་བ། ཐེ་ཚོམ་དང་ཡིད་ལ་མི་བྱེད་པ་
དང་། ལུས་ཀྱི་གནས་ངན་ལེན་དང་རྨུགས་གཉིད་དང་། རྒོད་པ་དང་།
བརྩོན་འགྲུས་བརྩམས་དྲག་པ་དང་། ཡིད་ཡ་ཡ་བོར་གྱུར་པ་དང་། བག་ཚ་བ་
དང་། འདུ་ཤེས་སྣ་ཚོགས་པ་དང་། སྨྲ་བ་མང་བ་དང་། ཧ་ཅང་བསྒོམས་དྲག་
པ་སྟེ་སྐྱོན་བཅུ་གཅིག་དང་བྲལ་བའི་ལྷའི་མིག་རྣམ་པར་དག་པས་མཐོང་། རྫུ་
འཕྲུལ་གྱི་ཁྱད་པར་ལས་ལ་སྐྱེས་པའི་རྫུ་འཕྲུལ་གྱི་ཤུགས་མགྱོགས་ཁྱད་པར་
ཅན་དང་ལྡན་པ། དབང་པོའི་ཁྱད་པར་མིག་སོགས་དབང་པོ་ཀུན་ཚང་བ།

འཇུག་པའི་ཁྱད་པར་རི་རབ་ཁང་ཁྱིམ་སོགས་ལ་ཐོགས་མེད་དུ་འཇུག་ནུས་
པ། འགྲོ་བ་གང་གི་བར་སྲིད་གྲུབ་ནས་འགྲོ་བ་གཞན་དུ་ཕྱིར་མི་ལྡོག་པ། ཟས་
སུ་དྲི་ཙམ་ཟ་བའི་ཁྱད་པར་དང་ལྡན་པའི་ཕྱིར། འགྲོ་བ་དེའི་བར་སྲིད་གྲུབ་
ན་འགྲོ་བ་དེར་ངེས་པར་སྐྱེ་བས་མ་ཁྱབ་སྟེ། བར་སྲིད་ཀྱི་རྟེན་ལ་མྱང་འདས་
མངོན་དུ་བྱེད་པ་ཡོད་པའི་ཕྱིར།
ལྔ་པ་སྐྱེ་གནས་སུ་འཇུག་ཚུལ་གྱི་ཁྱད་པར་འཆད་པ་ལ། བསམ་པ་གང་
གིས་འཇུག་པ། དབྱིབས་ཇི་ལྟར་འཇུག་པ། མངལ་དུ་འཇུག་པའི་དབྱེ་བ་དང་
གསུམ་ལས། དང་པོ་ནི། བློ་ནི་ཕྱིན་ཅི་ལོག་( ༧བ) གྱུར་པས། །ཞེས་སོགས་རྐང་
པ་གསུམ་གསུངས། བར་སྲིད་ཀྱིས་སྐྱེ་གནས་སུ་འཇུག་པའི་བསམ་པའི་ཁྱད་
པར་ཡོད་དེ། སྐྱེ་གནས་དང་པོ་གཉིས་ཀྱི་བར་སྲིད་ནི་ཕ་མ་ཉལ་པོ་བྱེད་པ་
མཐོང་ནས་བློ་ནི་ཕྱིན་ཅི་ལོག་པ་སྟེ། ཕོར་སྐྱེ་ན་མ་ལ་ཆགས་ཞིང་ཕ་ལ་ཞེ་
སྡང་བའི་བསམ་པས་འཇུག་ལ། མོར་སྐྱེ་འགྱུར་ཡིན་ན་ཕ་ལ་ཆགས་ཞིང་མ་ལ་
སྡང་བའི་བསམ་པས་མའམ་ཕ་དེ་དང༌། རྩེ་ཞིང་འགའ་བར་འདོད་པའི་
བསམ་པས་འགྲོ་བར་བྱ་བའི་ཡུལ་བུ་སྣོད་དུ་འགྲོ། སྐྱེ་གནས་དང་པོ་གཉིས་
ལས་གཞན་དྲོད་གཤེར་སྐྱེས་ནི་དྲི་མངོན་པར་འདོད་པས་འཇུག །རྫུས་སྐྱེས་
ནི་གནས་མངོན་པར་འདོད་པས་འཇུག་པའི་ཕྱིར། གཉིས་པ་ནི། དམྱལ་བ་ཡི་
ནི་སྤྱིའུ་ཚུགས་ཡིན། །ཞེས་པས་འཆད། བར་སྲིད་ཀྱི་དབྱེ་བའམ། འགྲོ་ཚུལ་
ཡོད་དེ། དམྱལ་བའི་བར་སྲིད་སྤྱི་གཙུགས་སུ་འགྲོ་བ་ཡིན། མིའི་བར་སྲིད་
སོགས་ཐད་དཀར་འགྲོ་བ་སོགས་ཡིན་པའི་ཕྱིར། གསུམ་པ་ནི། བློ་ནི་ཕྱིན་ཅི་
ལོག་གྱུར་པས་ཞེས་བཤད་ན། མངལ་དུ་འཇུག་ཚུལ་དེ་དེ་ཁོ་ནར་ངེས་བསམ་
ཞེ་ན། དེའི་ལན་འཆད་པ་ལ། གཅིག་ནི་ཤེས་བཞིན་དུ་འཇུག་གོ །ཞེས་སོགས་
བློཀ་གཉིས་གསུངས། མངལ་དུ་འཇུག་པ་དེ་ལ་བཞི་ཡོད་དེ། གཅིག་འཁོར་
ལོས་བསྒྱུར་རྒྱལ་གྱི་སྐྱེ་གནས་སུ་འཇུག་པ་ནི་འཇུག་པ་ཤེས་བཞིན་དུ་འཇུག་

པ་དང་། གཞན་རང་བྱུང་དང་སངས་རྒྱས་ཀྱིས་སྐྱེ་གནས་སུ་འཇུག་པ་ནི་
འཇུག་པ་དང་གནས་པ་གཉིས་ཀ་ཡང་ཤེས་བཞིན་དུ་འཇུག ། སྔ་མ་གཉིས་
ལས་རང་བྱུང་རྫོགས་པའི་སངས་རྒྱས་ནི་འཇུག་གནས་འབྱུང་གསུམ་ཀ་ཤེས་
བཞིན་དུ་འཇུག །སྒོང་སྐྱེས་ཀྱི་སྐྱེ་གནས་སུ་འཇུག་པ་ནི། དེ་གསུམ་ཐམས་
ཅད་ལ་རྨོངས་པ་མི་ཤེས་པས་འཇུག་པ་ཡིན་པའི་ཕྱིར། མངལ་དུ་འཇུག་པ་
གསུམ་དག་ཡོད་དེ། གོ་རིམ་བཞིན་དུ་འཁོར་ལོས་བསྒྱུར་རྒྱལ་གྱི་བར་སྲིང་
ནི་མངལ་དུ་འཇུག་པ་ཤེས་ནས་གནས་འབྱུང་(༨ན) གཉིས་མི་ཤེས་པ་དང་།
རང་བྱུང་གཉིས་ལས་རང་སངས་རྒྱས་ཀྱི་བར་སྲིད་ནི་མངལ་དུ་འཇུག་གནས་
གཉིས་ཤེས་ཀྱང་འབྱུང་བ་མི་ཤེས་པ་དང༌། རྫོགས་པའི་སངས་རྒྱས་ཀྱི་བར་
སྲིད་ནི་འཇུག་གནས་འབྱུང་གསུམ་ཀ་ཤེས་ནས་འཇུག་པའི་ཕྱིར། 》 དང་པོ་
གྲུབ་སྟེ། དེ་བསོད་ནམས་ཀྱི་ཚོགས་རྒྱ་ཆེ་བའི་ཕྱིར། གཉིས་པ་གྲུབ་སྟེ། དེ་ཡེ་
ཤེས་ཀྱི་ཚོགས་རྒྱ་ཆེ་བའི་ཕྱིར། གསུམ་པ་གྲུབ་སྟེ། དེ་ཚོགས་གཉིས་ཀ་རྒྱ་ཆེ་
བའི་ཕྱིར།
གཉིས་པ་གནས་ཚུལ་བཤད་པ།
གཉིས་པ་བར་དུ་གནས་ཚུལ་ལ། གང་གནས་པ་དང༌། གང་གིས་གནས་
པ་གཉིས། དང་པོ་ལ། མདོར་བསྟན་པ། རྒྱས་པར་བཤད་པ། དོན་བསྡུ་བ་
དང་གསུམ། དང་པོ་ལ། བདག་མེད་ཀྱང་ཕུང་པོ་ཉིང་མཚམས་སྦྱོར་བ་འཐད་
པར་བཤད་པ། སྲིད་པ་འཁོར་བ་ཐོགས་མེད་དུ་བཤད་པ་གཉིས། དང་པོ་ནི།
ཕྱི་རོལ་པ་ན་རེ། གང་ཟག་གི་བདག་ཡོད་པར་ཐལ། སྐྱེ་བ་སྔ་མ་ནས་འདིར་
འོངས། འདི་ནས་ཕྱི་མར་འགྲོ་བའི་སྲིད་པ་ཡོད་པའི་ཕྱིར་ཟེར་ན། དེ་ལ་མ་
ཁྱབ། ཅེས་སྟོན་པ་ལ། བདག་མེད་ཕུང་པོ་ཙམ་ཉིད་དོ། །ཞེས་སོགས་རྐང་པ་
བཞི་གསུངས། ཁྱོད་ཀྱི་དེ་ལ་ཁྱབ་པ་མེད་པར་ཐལ། གང་ཟག་གི་བདག་མེད་

ཀྱང་ཕུང་པོ་ལས་ཉོན་གྱིས་ཉིང་མཚམས་སྦྱོར་བ་ཙམ་ཉིད་ཡོད་པའི་ཕྱིར། དེ་
ལ་ཁོ་ན་རེ། ཕུང་པོའི་རྒྱུན་གྱི་ཉིང་མཚམས་སྦྱོར་བ་མི་འཐད་པར་ཐལ།ཕུང་
པོ་སྐད་ཅིག་མ་ཡིན་པས་ཕུང་པོའི་རྒྱུན་མེད་པའི་ཕྱིར། ཞེ་ན་སྐྱོན་མེད་དེ།
སྐྱེ་བ་སྔ་མའི་ཉོན་མོངས་པ་དང་། ལས་ཀྱི་མངོན་པར་འདུས་བྱས་པ་ལས་
གྲུབ་པའི་སྲིད་པ་བར་མའི་ཕུང་པོའི་རྒྱུན་གྱིས་ནི་མངལ་དུ་འགྲོ་བ་སྟེ། ཉིང་
མཚམས་སྦྱོར་བ་ཡིན་པའི་ཕྱིར། དཔེར་ན། མར་མེ་སྐད་ཅིག་མ་ཡིན་ཀྱང་
རྒྱུན་གྱིས་ཡུལ་གཞན་དུ་འགྲོ་བ་བཞིན་ཡིན་པའི་ཕྱིར། གཉིས་པ་ནི། ཇི་ལྟར་
འཕངས་བཞིན་རིམ་གྱིས་རྒྱུན། །ཞེས་སོགས་རྐང་པ་བཞི་བྱུང་། སྲིད་པའི་
འཁོར་ལོ་ཐོགས་མ་མེད་པ་ནས་མངལ་དུ་ཞུགས་ནས་ལས་དང་ཉོན་མོངས་
པས་( ༨བ)ཇི་ལྟར་འཕངས་པ་བཞིན་ནུར་ནུར་པོ་དང་། མེར་མེར་པོ་དང་།
ནར་ནར་པོ་དང་། མཁྲང་གྱུར་པ་དང༌། རྐང་ལག་འགྱུས་པ་སྟེ། མངལ་གྱི་
གནས་སྐབས་ལྔ་དང༌། དེ་ནས་མངལ་ནས་བྱུང་སྟེ་བྱིས་པ་དང་། གཞོན་ནུ་
དང་། དར་ལ་བབ་པ་དང་། དར་ཡོལ་བ་དང༌། རྒས་པ་ཞེས་བྱ་བ་སྟེ་བཙས་
པའི་གནས་སྐབས་ལྔ་རིམ་གྱིས་ཕུང་པོའི་རྒྱུན་སྐྱེས་ནས་ཡང་ཚེ་འདིར་ཉོན་
མོངས་པས་ལས་གསོག་ཅིང་། བསགས་པའི་ལས་དང་། ཉོན་མོངས་པ་རྣམས་
ཀྱིས་འཇིག་རྟེན་ཕ་རོལ་གྱི་འཆི་སྲིད་དང་། དེ་ནས་བར་སྲིད་དང་། དེ་ནས་
ཡང་སྐྱེ་སྲིད་ལ་སོགས་པ་དག་ཏུ་རིམ་གྱིས་རྒྱུད་ནས་འགྲོ་བའི་ཕྱིར།
གཉིས་པ་རྒྱས་བཤད་ལ་གསུམ། གནས་སྐབས་ཀྱི་རྟེན་འབྲེལ་བཤད་པ།
སྐབས་སུ་བབས་པའི་ངོ་བོ། ཡན་ལག་གསུམ་དཔེ་དོན་སྦྱར་བའོ། །
དང་པོ་ལ་ཡན་ལག་མདོར་བསྟན་པ། སོ་སོའི་རང་བཞིན་རྒྱས་པར་
བཤད་པ་གཉིས། དང་པོ་ནི། དེ་ནི་རྟེན་ཅིང་འབྲེལ་འབྱུང་བའི། །ཞེས་སོགས་
རྐང་པ་ཕྱེད་དང་གཉིས་གསུངས། ཕུང་པོའི་རྒྱུན་སྐྱེ་བ་སྔ་མ་ཕྱི་མ་ད་ལྟར་
གསུམ་དུ་རིམ་གྱིས་བརྒྱུད་པའི་རྟེན་ཅིང་འབྲེལ་བར་འབྱུང་བའི་ཡན་ལག་དེ་

ལ་ནི་བཅུ་གཉིས་ཏེ། དེ་ལ་མ་རིག་པ་ནས་རྒ་ཤིའི་བར་བཅུ་གཉིས་ཡོད་ངའི་
ཕྱིར། གཉིས་པ་ལ་བཞི། ཚེ་གསུམ་ལ་རྫོགས་ཚུལ། ཉོན་མོངས་གསུམ་དུ་ངསྡུ་
ཚུལ། ཚེ་གཉིས་ཀྱིས་བསྡུ་ཚུལ། གྲངས་ངེས་སོ། །དང་པོ་ལ་ལྔ་། ཚེ་གསུམ ལ་
བཞག་པ། ངོ་བོ་ངོས་བཟུང་བ། དེ་གནས་སྐབས་བར་བསྟན་པ། ཡན་ལ་ག་
གཙོ་བོར་སྟོན་པའི་རྒྱུ་མཚན། ཚེ་གསུམ་ལ་བཞག་པའི་དགོས་པའོ། །དང་པོ་
ནི། ཆ་གསུམ་མོ། །ཞེས་སོགས་རྐང་པ་ཕྱེད་དང་གསུམ་གསུངས། རྟེན་འབྲེལ་
ཡན་ལག་བཅུ་གཉིས་པོ་དེ། སྔོན་དང་ཕྱི་མ་དང་ད་ལྟར་གྱི་ཚེ་གསུམ་དུ་བྱས་
ན་ཆ་གསུམ་དུ་རྫོགས་ཏེ། ཚེ་སྔོན་མ་ལ་མ་རིག་པ་འདུ་བྱེད་གཉིས་དང་།
བ་ཕྱི་མའི་མཐའ་མ་ལ་སྐྱེ་རྒ་གཉིས་དང༌། དེ་གཉིས་ཀྱི་བར་གྱི་ཚེ་དག་ཏུ་
རྣམ་ཤེས་ནས་སྲིད་པའི་བར་( ༩ན) བརྒྱད་རྫོགས་པ་ཡོད་
བརྒྱད་རྫོགས་པ་ཡོད་པའི་ཕྱིར་ཏེ། འདོད་
པའི་མངལ་སྐྱེས་ཁམས་དྲུག་ལྡན་ཚེ་ཡོངས་རྫོགས་ལ་ལྡན་པའི་ཕྱིར། གཉིས་
པ་ནི། མ་རིག་ཉོན་མོངས་སྔོན་གནས་སྐབས། །ཞེས་སོགས་རྐང་པ་བཅུ་དྲུག་
གསུངས། ལོ་ཞེས་པ་བཤད་པའི་རྒྱན་ཡིན་ཅིང༌། དེ་ཡང་སྐབས་འདིའི་ལོ་ལྟ་
བུ་ལ་མཚོན་ན་ལོ་ཞེས་པ་བཤད་པའི་རྒྱན་ཡིན་ཏེ། དཔེར་ན། འདིར་ཚེ་
གསུམ་ལ་རྫོགས་དགོས་པར་བཤད་པའི་མ་རིག་པའི་རྟེན་འབྲེལ་ནས་བཟུང་།
རྒ་ཤིའི་རྟེན་འབྲེལ་གྱི་བར་ནི། གནས་སྐབས་ཕུང་པོ་ལྔའི་གནས་སྐབས་ལ་
བཞག་པས། གནས་སྐབས་ཀྱི་རྟེན་འབྲེལ་ཞེས་བརྗོད་པ་མཁས་པ་རྣམས་དང་
མངོན་པའི་སྡེ་སྣོད་ཀྱི་དགོངས་པར་གསལ་ལོ་ཞེས་པའི་དོན་ཡིན་པའི་ཕྱིར།
དེས་ན་སྐབས་འདིར་གནས་སྐབས་ཀྱི་རྟེན་འབྲེལ་འདོད་ཅིང༌། དེ་ཡང་ཚེ་སྔ་
མ་ནས་འདིར་འོངས། འདི་ནས་ཕྱི་མར་འགྲོ་བའི་ཚེ་གསུམ་ལ་རྫོགས་པའི་
རྟེན་འབྲེལ་ཡན་ལག་བཅུ་གཉིས་ཡོད་དེ། ཚེ་སྔ་མ་ནས་འདིར་འོངས་པའི་
འཕེན་བྱེད་ཀྱི་ལས་ཉོན་མོངས་པ་སྤྱོད་པའི་གནས་སྐབས་ཀྱི་ཕུང་པོ་ལྔ་པོ་དེ།
རྟེན་འབྲེལ་ཚར་དེའི་མ་རིག་པའི་རྟེན་འབྲེལ། ཚེ་སྔ་མ་ནས་འདིར་འོངས་

པའི་ལས་བསོག་པའི་གནས་སྐབས་ཀྱི་ཕུང་པོ་ལྔ་ནི། དེའི་འདུ་བྱེད་ཀྱི་རྟེན་
འབྲེལ། ཚེ་འདིར་ཉིང་མཚམས་སྦྱར་མ་ཐག་པའི་སྐད་ཅིག་དང་པོའི་གནས་
སྐབས་ཀྱི་ཕུང་པོ་ལྔ་ནི། རྣམ་ཤེས་ཀྱི་རྟེན་འབྲེལ། ཚེ་འདིར་ཉིང་མཚམས་
སྦྱར་བ་དེ་ཕན་ཆད་དེ་སྐད་ཅིག་མ་གཉིས་པ་ནས་བཟུང་སྟེ། སྐྱེ་མཆེད་དྲུག་
ཚང་བར་མ་དོད་ཚུན་ཆད་ཀྱི་གནས་སྐབས་ཀྱི་ཕུང་པོ་ལྔ་ནི། མིང་དང་
གཟུགས་ཀྱི་རྟེན་འབྲེལ་ཡིན། སྐྱེ་མཆེད་དྲུག་ཚང་བར་དོད་པ་ནས་བཟུང་སྟེ
ཡུལ་དབང་རྣམ་ཤེས་གསུམ་འདུས་པ་ནས་རྣམ་ཤེས་སོགས་རང་གི་ཡུལ་
འཛིན་མི་ནུས་པ་ཚུན་ཆད་ཀྱི་ཕུང་པོ་ལྔ་པོ་དེ་ནི།སྐྱེ་མཆེད་དྲུག་གི་རྟེན
འབྲེལ། ཡུལ་དབང་རྣམ་ཤེས་གསུམ་(༩བ) འདུས་ཏེ། རང་གི་ཡུལ་འཛིན་
ནུས་པ་ནས་བཟུང་། ཚོར་བ་བདེ་སྡུག་བཏང་སྙོམས་སོགས་ཀྱི་རྒྱུ་ཟས་ལ་
སོགས་པ་ཤེས་ནུས་པ་ཚུན་ཆད་དེ། དེ་ཤེས་མི་ནུས་པའི་གནས་སྐབས་ཀྱི་ཕུང་
པོ་ལྔ་པོ་དེ་ཚར་དེའི་རེག་པའི་རྟེན་འབྲེལ། ཚོར་བ་བདེ་སྡུག་བཏང་སྙོམས་
གསུམ་གྱི་རྒྱུ་ཤེས་ནུས་པ་ནས་བཟུང་སྟེ། འཁྲིག་པའི་འདོད་པ་སྤྱོད་མི་ནུས་པ་
ཚུན་ཆད་ཀྱི་གནས་སྐབས་ཀྱི་ཕུང་པོ་ལྔ་པོ་དེ། ཚར་དེའི་ཚོར་བའི་རྟེན་འབྲེལ།
འཁྲིག་པའི་འདོད་པ་སྤྱོད་ནུས་པ་ནས་བཟུང་སྟེ། འཁྲིག་པ་ལ་ལོངས་སྤྱོད་
པའི་ཡུལ་བུད་མེད་ལ་སོགས་པ་འཚོལ་བ་ལ་མ་ཞུགས་པའི་ཆགས་ཅན་གྱི་
གནས་སྐབས་ཀྱི་ཕུང་པོ་ལྔ་པོ་དེ། སྲེད་པའི་རྟེན་འབྲེལ། འཁྲིག་པ་ལ་ལོངས་
སྤྱོད་པའི་ཡུལ་བུད་མེད་ལ་སོགས་པ་འཚོལ་བ་ལ་ཞུགས་པ་ནས་བཟུང་སྟེ།
འཁྲིག་པ་དང་ཟས་གོས་ལ་སོགས་པའི་ལོངས་སྤྱོད་རྣམས་ཐོབ་པར་བྱ་བའི་
ཕྱིར་འཚོལ་བ་ལ་ཡོངས་སུ་རྒྱུག་པའི་གནས་སྐབས་ཀྱི་ཕུང་པོ་ལྔ་པོ་དེ། ལེན་
པའི་རྟེན་འབྲེལ། དེ་ལྟར་རྒྱུག་པ་དེའི་བདེ་བ་དོན་དུ་སྲིད་པ་དེ་སྐྱེ་བ་ཕྱི་མར་
འབྲས་བུ་བདེ་སྡུག་ལ་སོགས་པ་འབྱུང་བར་འགྱུར་བའི་རྒྱུ་དགེ་མི་དགེ་བའི་
ལས་སྣ་ཚོགས་བསོག་པའི་གནས་སྐབས་ཀྱི་ཕུང་པོ་ལྔ་པོ་དེ་ནི། སྲིད་པའི་རྟེན་

འབྲེལ་ཡིན། སྐྱེ་བ་ཕྱི་མར་མངལ་དུ་ཉིང་མཚམས་སྦྱར་མ་ཐག་པའི་གནས་
སྐབས་ཀྱི་ཕུང་པོ་ལྔ་པོ་དེ། སྐྱེ་བའི་རྟེན་འབྲེལ་ཡིན། སྐྱེ་བ་ཕྱི་མར་ཉིང་
མཚམས་སྦྱར་བའི་སྐད་ཅིག་གཉིས་པ་ནས་བཟུང་སྟེ། སྐྱེ་བ་ཕྱི་མར་ཚོར་བ་
བདེ་སྡུག་བཏང་སྙོམས་གསུམ་གྱི་རྒྱུ་ཤེས་ཤིང་། འཁྲིག་པའི་འདོད་པ་སྤྱོད་མི་
ནུས་པའི་གནས་སྐབས་ཀྱི་ཕུང་པོ་ལྔ་པོ་དེ།རྟེན་འབྲེལ་ཚར་དེའི་རྒ་ཤིའི་
རྟེན་འབྲེལ་ཡིན་པའི་ཕྱིར། ཚར་དེའི་ཞེས་པ་གཞན་རྣམས་ལ་ཡང་སྦྱར་རོ། །
ལས་ཀུན་ནས་སློང་བའི་གནས་སྐབས་ཀྱི་ཕུང་པོ་ལྔ་པོ་དེ་ལ་མ་རིག་པའི་རྟེན་
འབྲེལ་ཞེས་བརྗོད་པའི་རྒྱུ་མཚན་ཡོད་དེ། དེའི་གནས་སྐབས་སུ་( ༡༠ན)མ་
རིག་པ་གཙོ་ཆེ་བས་དེ་ལྟར་བཞག་པའི་ཕྱིར།དཔེར་ན། རྒྱལ་པོ་འཁོར་
བཅས་བྱོན་པ་ལ་རྒྱལ་པོ་བྱོན་ཞེས་བརྗོད་པ་བཞིན་ནོ། །གཞན་རྣམས་ལ་ཡང་
ཤེས་སོ། །རང་འགྲེལ་ལས། འདི་ལས་རྣམ་པར་ཤེས་པའི་ཡན་ལག་གང་
ཡིན་པ་དེ་ནི་ཚེ་གཞན་དུ་སྐྱེ་བ་ཡིན་ནོ། །འདི་ལ་ཡན་ལག་བཞི་པོ་མིང་དང་
གཟུགས་དང་། སྐྱེ་མཆེད་དྲུག་དང༌། རེག་པ་དང༌། ཚོར་བ་གང་ཡིན་པ་དེ་
དག་ཉིད་གཞན་དུ་རྒ་ཤི་ཡིན་ནོ། །ཞེས་གསུངས་པས། སྐྱེ་བ་ཕྱི་མར་ཉིང་
མཚམས་སྦྱར་བ་ནས་བཟུང་། མིང་གཟུགས་ནས་ཚོར་བའི་བར་གྱི་ཕུང་པོ་ལྔ་
རྟེན་འབྲེལ་ཚར་དེའི་རྒ་ཤིའི་རྟེན་འབྲེལ་ཡིན་པའི་ཕྱིར། ཞེས་གང་བདེ་བྱའོ། །
གསུམ་པ་དེ་གནས་སྐབས་བར་བསྟན་པ་ནི། འདི་ནི་གནས་སྐབས་བར་
འདོད་ལོ། །ཞེས་གསུངས། རྟེན་འབྲེལ་ལ་སྐད་ཅིག་མའི་རྟེན་འབྲེལ། རྒྱུན་
ཆགས་པའི་རྟེན་འབྲེལ། འབྲེལ་བ་ཅན་གྱི་རྟེན་འབྲེལ། གནས་སྐབས་ཀྱི་རྟེན་
འབྲེལ་དང་བཞི་ཡོད་པ་ལས་བཤད་མ་ཐག་པའི་རྟེན་འབྲེལ་ཡན་ལག་བཅུ་
གཉིས་པོ་འདི་ནི་ཆོས་ཅན། གནས་སྐབས་ཀྱི་རྟེན་འབྲེལ་དུ་འདོད་པ་ནི་
འགལ་ལོ་ཞེ་ན། འཐད་པ་ཡིན་ཏེ། གནས་སྐབས་ཕུང་པོ་ལྔ་ལ་བཞག་པས་དེ་
ལྟར་འདོད་པའི་ཕྱིར། བཞི་པ་ཡན་ལག་གཙོ་བོར་སྟོན་པའི་རྒྱུ་མཚན་ནི།

གཙོ་བོའི་ཕྱིར་ན་ཡན་ལག་བསྒྲགས། །ཞེས་པས་འཆད། ལས་ཀུན་ནས་སློང་
བའི་གནས་སྐབས་ཀྱི་ཕུང་པོ་ལྔ་པོ་མ་རིག་པའི་ཡན་ལག་ལ་མ་རིག་པ་ཅེས་
བསྒྲགས་པའི་རྒྱུ་མཚན་ཡོད་དེ།དེ། དེའི་གནས་སྐབས་སུ་མ་རིག་པ་གཙོ་ཆེ་བའི་
རྒྱུ་མཚན་གྱིས་དེ་ལྟར་བསྒྲགས་པའི་ཕྱིར། ལྔ་པ་ཚེ་གསུམ་ལ་བཞག་པའི་
དགོས་པ་འཆད་པ་ལ། སྔོན་དང་ཕྱི་མཐའ་བར་དག་ལ། །རྨོངས་པ་རྣམ་པར་
བཟློག་ཕྱིར་རོ། །ཞེས་གསུངས། སེམས་ཅན་དུ་སྟོན་པའི་རྟེན་འབྲེལ་ཡན་
ལག་བཅུ་གཉིས་ཆ་གསུམ་དུ་བསྡུས་ནས་བསྟན་པ་ལ་ཆོས་ཅན། དགོས་པ་
(༡༠བ) ཡོད་དེ། སྔོན་གྱི་མཐའ་དང་། ཕྱི་མའི་མཐའ་དང་བར་དག་ལ་བདག་
སྔོན་བྱུང་ངམ་མ་བྱུང་ཅི་ཞིག་འབྱུང་། མ་འོངས་པ་ནས་འབྱུང་ངམ་མི་འབྱུང་
ཅི་ཞིག་འབྱུང་། ད་ལྟ་ཅི་ཞིག་ཡིན་ནམ་སྙམ་པའི་རྨོངས་པ་རྣམ་པར་བཟློག་
པའི་ཆེད་ཡིན་པའི་ཕྱིར།
གཉིས་པ་ཉོན་མོངས་སོགས་གསུམ་དུ་བསྡུ་བ་ནི། ཉོན་མོངས་གསུམ་པོ་
ལས་གཉིས་སོ། །གཞི་བདུན་དེ་བཞིན་འབྲས་བུ་ཡིན། །ཞེས་གསུངས། བཤད་
མ་ཐག་པའི་རྟེན་འབྲེལ་ཡན་ལག་བཅུ་གཉིས་པོ་དེ་བསྡུ་ན། ཉོན་མོངས་པ་
དང་ལས་དང་གཞི་གསུམ་དུ་འདུས་ཏེ། མ་རིག་པ་དང་སྲེད་པ་དང་ལེན་པ་
གསུམ་ཉོན་མོངས་པས་བསྡུས། འདུ་བྱེད་སྲིད་པ་གཉིས་ལས་ཀྱིས་བསྡུས།
ལྷག་མ་རྣམ་ཤེས་དང་མིང་གཟུགས་སྐྱེ་མཆེད་དྲུག་དང་། རེག་པ་དང་། ཚོར་
བ་དང་། སྐྱེ་བ་དང་། རྒ་ཤི་དང་བདུན་ནི་ལས་དང་ཉོན་མོངས་སྐྱེ་བའི་གཞི་
ཡིན་པའི་ཕྱིར། བདུན་པོ་དེ་དག་ཆོས་ཅན། རང་འབྲས་ལས་དང་ཉོན་མོངས་
སྐྱེ་བའི་གཞི་ཡིན་པ་དེ་བཞིན་དུ་འབྲས་བུའང་ཡིན་ཏེ། རང་རྒྱུ་ལས་དང་ཉོན་
མོངས་པ་ལས་བྱུང་བའི་ཕྱིར། འདི་ནི་དབུ་མ་རྟེན་འབྲེལ་སྙིང་པོ་ལས། བཅུ་
གཉིས་ཆོས་ནི་གསུམ་དུ་འདུས། །དང་པོ་བརྒྱད་པ་དགུ་ཉོན་མོངས། །གཉིས་
པ་བཅུ་པ་ལས་ཡིན་ཏེ། །ལྷག་མ་རྣམས་ནི་སྡུག་བསྔལ་ཡིན། །ཞེས་གསུངས་པ་

དང་མཐུན་ནོ། །གསུམ་པ་ཚེ་གཉིས་ཀྱིས་བསྡུ་ཚུལ་བཤད་པ་ལ། གཉིས་ཀྱི་རྒྱུ་
འབྲས་མདོར་བསྡུས་པ། །བར་མའི་རྗེས་སུ་དཔག་པ་ལས། །ཞེས་གསུངས།
སྔོན་དང་ཕྱི་མཐའ་གཉིས་ཀྱི་རིམ་བཞིན་དུ་སྔོན་གྱི་མཐའ་ལ།རྒྱུ་མདོར་
བསྡུས་པ།ཕྱི་མའི་མཐའ་ལ་འབྲས་བུ་མདོར་བསྡུས་པ་ཆོས་ཅན། དགོས་པ་
ཡོད་དེ།བར་མའི་སྐྱེ་བ་འདིར་འབྲས་བུ་ལྔ་དང་རྒྱུ་གསུམ་དུ་ཕྱེ་བས་རྗེས་སུ་
དཔག་པ་ལས་ཕྱི་མའི་འབྲས་བུ་སྐྱེ་རྒ་གཉིས་ལ་ཡང་རྣམ་པ་ལྔར་དབྱེ་བ་
དང་། སྔ་མའི་རྒྱུ་མ་རིག་པ་དང་འདུ་བྱེད་གཉིས་ལ་ཡང་གསུམ་དུ་དབྱེ་བའི་
རྗེས་སུ་དཔག་པར་ནུས་( ༡༡ན) པའི་ཕྱིར།
བཞི་པ་གྲངས་ངེས་ལ། དངོས་དང༌། བྱུང་འབྱུང་གི་ཁྱད་པར་གཉིས།
དང་པོ་ནི། ཁོ་ན་རེ། མ་རིག་པའི་རྒྱུ་དང་འབྲས་བུ་ཡོད་དམ་མེད། ཡོང་ན་
རྟེན་འབྲེལ་ཡན་ལག་བཅུ་གཉིས་སུ་གྲངས་མ་ངེས་པར་འགྱུར་ལ། མེད་ན་
འཁོར་བ་ལ་ཐོག་མཐའ་ཡོད་པར་འགྱུར་རོ་ཞེ་ན། དེའི་ལན་བཤད་པ་ལ།
ཉོན་མོངས་པ་ལས་ཉོན་མོངས་དང༌། །ཞེས་སོགས་རྐང་པ་བཞི་བྱུང་། ཡན་
ལག་བཅུ་གཉིས་སུ་གྲངས་མ་ངེས་པ་དང་། འཁོར་བ་ཐོག་མཐའ་ཅན་དུ་ཐལ་
བའི་སྐྱོན་གཉིས་མེད་པར་ཐལ། ཉོན་མོངས་པ་སྲིད་པ་ལས་ཉོན་མོངས་པ་
ལེན་པ་འབྱུང་བའི་ཕྱིར་དང་། ཉོན་མོངས་པ་ལེན་པ་དང་མ་རིག་པ་ལས་བྱ་
བ་སྲིད་པ་འབྱུང་བ་ཉིད་ཀྱི་ཕྱིར་དང་། བྱ་བ་སྲིད་པ་དང་། འདུ་བྱེད་དེ་ལས་
ནི་གཞི་སྐྱེ་བ་དང་རྣམ་ཤེས་འབྱུང་། དེ་གཉིས་ལས་ཀྱང་གཞི་རྒ་ཤི་འབྱུང་།
མིང་གཟུགས་ནས་ཚོར་བའི་བར་རྣམ་ཤེས་ལས་སྐྱེ་བའི་ཕྱིར་དང་། གཞིའི་
ཚོར་བ་ལས་ཉོན་མོངས་པ་སྲེད་པ་སྐྱེ་བས་རྒྱུ་མཚན་དེའི་ཕྱིར་རྒ་ཤི་མ་རིག་
པའི་རྒྱུ་དང་། མ་རིག་པ་རྒ་ཤིའི་འབྲས་བུ་ཡིན་པའི་ཕྱིར་གྲུབ་སྟེ། མིང་
གཟུགས་ནས་ཚོར་བའི་བར་ནི་རྒ་ཤི་ཡིན་ལ། དེ་ལས་སྲེད་པ་འབྱུང་། སྲེད་པ་
མ་རིག་པ་ཡིན་པས། རྟེན་འབྲེལ་ཡན་ལག་བཅུ་གཉིས་འབྱུང་བའི་ཚུལ་ནི།

སྲིད་པའི་ཡན་ལག་བཅུ་གཉིས་འཁོར་ལོ་བཞིན་དུ་འབྱུང་བའི་ལུགས་ཡིན་
པའི་ཕྱིར།
གཉིས་པ་བྱུང་འབྱུང་གི་ཁྱད་པར་བཤད་པ་ནི། མདོ་ལས། དགེ་སློང་
དག་ཁྱོད་ལ་ངས་རྟེན་ཅིང་འབྲེལ་བར་འབྱུང་བའི་ཆོས་རྣམས་ཀྱང་བསྟན།
རྟེན་ཅིང་འབྲེལ་བར་བྱུང་བའི་ཆོས་ཀྱང་བསྟན་པར་བྱའོ། །ཞེས་གསུངས། དེ་
གཉིས་ལ་ཁྱད་པར་ཅི་ཡོད་ཅེ་ན། དེ་འཆད་པ་ལ། འདིར་ནི་འབྱུང་བ་རྒྱུ་ཡིན་
ཏེ། །ཞེས་སོགས་རྐང་པ་གཉིས་བྱུང༌། དེ་གཉིས་ཀྱི་ཁྱད་པར་ཡོད་དེ། འདིར་
ནི་འབྱུང་བ་རྒྱུ་དང་། བྱུང་བ་འབྲས་བུ་ཡིན་པར་འདོད་པའི་ཕྱིར་ཏེ། འདུས་
བྱས་སྔ་མ་( ༡ ༡བ)ལས་ཕྱི་མ་འབྱུང་བས་རྒྱུ་དང༌། ཕྱི་མ་སྔ་མ་ལས་བྱུང་བས་
འབྲས་བུ་ཡིན་པའི་ཕྱིར།
གཉིས་པ་སྐབས་སུ་བབས་པའི་ངོ་བོ་ལ་གཉིས་ཡོད་དེ། ཡན་ལག་བཞི་
བཤད་པ། ལྷག་མ་བཤད་བྱ་འཆད་བྱེད་ལ་ལྟོས་པར་བསྟན་པའོ། །དང་པོ་ལ་
བཞི། མ་རིག་པ་བཤད་པ། མིང་གཟུགས་བཤད་པ། རེག་པ་བཤད་པ། ཚོར་
བ་བཤད་པའོ། །དང་པོ་ལ་གཉིས། དངོས་དང༌། དེ་ཤེས་རབ་ངན་པར་
འདོད་པ་དགག་པའོ། །།དང་པོ་ནི། རིགས་པའི་མི་མཐུན་ཕྱོགས་ཆོས་གཞན། །
ཞེས་སོགས་ཀྱིས་འཆད། མ་རིག་པའི་ངོ་བོ་ཡོད་དེ། རིག་པ་ཡེ་ཤེས་ཀྱི་འགལ་
ཟླ་མི་མཐུན་ཕྱོགས་སུ་གྱུར་པའི་ཆོས་གཞན་སེམས་བྱུངརྨོངས་པ་དེའི་ངོ་བོ་
ཡིན་པའི་ཕྱིར། དཔེར་ན། མི་བདེན་པ་དེ། བདེན་པའི་མི་མཐུན་ཕྱོགས་རྫུན་
ལ་འཇོག་པ་དང་། མི་འཛའ་བ་དེ། འཛའ་བའི་མི་མཐུན་ཕྱོགས་ཡིན་པ་
བཞིན། སོགས་སྒྲས་དོན་མ་ཡིན་པ་དོན་གྱི་མི་མཐུན་ཕྱོགས་ཡིན་པ་སོགས་
ཀྱང་བསྟན་ནོ། །དེ་ལ་ཁོ་ན་རེ། རིག་པ་མེད་ཙམ་དང༌། རིག་པ་ལས་གཞན་
པ་ཙམ་མ་རིག་པ་ཡིན་ནོ། །ཞེ་ན། མ་ཡིན་པར་ཐལ། དེ་ལྟར་ན་དངོས་མེད་
དང་། བེམ་པོའང་དེར་འགྱུར་བའི་ཕྱིར། ཡང་ཁ་ཅིག་ན་རེ། མ་རིག་པ་ཉོན་

མོངས་སྤྱིའི་མིང་ཡིན་གྱི་རྫས་གཞན་དུ་མེད་དོ་ཞེ་ན། མི་འཐད་པར་ཐལ།
ཀུན་སྦྱོར་དགུའི་ནང་དུ་མ་རིག་པའི་ཀུན་སྦྱོར་ཞེས་དང་། སོགས་པས་བསྡུས་
པ་འཆིང་བ་གསུམ་གྱི་ནང་དུ་མ་རིག་པའི་འཆིང་བ་ཞེས་དང༌། ཕྲ་རྒྱས་དྲུག་
གི་ནང་དུ་མ་རིག་པའི་ཕྲ་རྒྱས་ཞེས་དང༌། ཆུ་སྦྱོར་བཞིའི་ནང་དུའང་མ་རིག་
པའི་ཆུ་སྦྱོར་ཞེས་ཚིག་ཐ་དད་དུ་གསུངས་པའི་ཕྱིར། གཉིས་པ། དེ་ཤེས་རབ་
ངན་པར་འདོད་པ་དགག་པ་ནི། གལ་ཏེ། ཤེས་རབ་ངན་པའོ་མིན་ལྟ་ཕྱིར། །
ལྟ་བ་དེ་དང་མཚུངས་ལྡན་ཕྱིར། །ཤེས་རབ་ཉོན་མོངས་བསྟན་ཕྱིར་རོ། །ཞེས་
པས་བཤད། གལ་ཏེ་མ་རིག་པ་དེ་ཤེས་རབ་ངན་པ་ཉོན་མོངས་ཅན་ཡིན་ནོ། །
ཞེ་ན། ཤེས་(༡༢ན) བྱ་ཆོས་ཅན། མ་རིག་པ་དེ་དེ་མ་ཡིན་པར་ཐལ། ཤེས་རབ་
ངན་པ་ཉོན་མོངས་ཅན་དེ་ལྟ་བ་ཡིན་པའི་ཕྱིར་དང་། ལྟ་བ་དེ་ནི་མ་རིག་པ་
དང་མཚུངས་ལྡན་ཡིན་པའི་ཕྱིར། གཞན་ཡང་། མ་རིག་པ་དེ། ཤེས་རབ་མ་
ཡིན་པར་ཐལ། མ་རིག་པ་དེ་མདོ་ལས། མ་རིག་པས་ཉོན་མོངས་པ་ཅན་དུ་
གྱུར་པའི་ཤེས་རབ་ནི་རྣམ་པར་མི་འདག་གོ །ཞེས་ཤེས་རབ་ཀུན་ནས་ཉོན་
མོངས་བྱེད་ཉིད་དུ་བསྟན་པའི་ཕྱིར།
གཉིས་པ་མིང་གཟུགས་བཤད་པ་ནི། མིང་ནི་གཟུགས་ཅན་མིན་ཕུང་པོ། །
ཞེས་གསུངས། དོན་ནི་མིང་ཡོད་དེ། གཟུགས་ཅན་མ་ཡིན་པའི་ཚོར་བ་སོགས་
ཕུང་པོ་བཞི་པོ་དེ་མིང་ཡིན་པའི་ཕྱིར། བཞི་པོ་དེ་ཆོས་ཅན། མིང་ཡིན་ཏེ།
མིང་ལྟར་དོན་ལ་གཞོལ་བས། ཁྱོད་ལ་དེ་ལྟར་བཤད་པའི་ཕྱིར། གསུམ་པ་
རེག་པ་བཤད་པ་ལ། རིག་དྲུག་འདུས་ཏེ་བྱུང་བ་ཡིན། །ཞེས་པ་ནས། བདེ་བ་
མྱོང་འགྱུར་ལ་སོགས་གསུམ། །ཞེས་པའི་བར་གྱིས་བཤད། རེག་པའི་ངོ་བོ་
ཡོད་དེ། ཡུལ་དབང་རྣམ་ཤེས་གསུམ་འདུས་ཏེ། ཡུལ་གྱི་འགྱུར་བ་སྤྱོད་པར་
བྱེད་པའི་སེམས་བྱུང་རྗེས་འབྲང་དང་བཅས་པ་དེ་དེ་ཡིན་པའི་ཕྱིར། རེག་པ་
ལ་དྲུག་ཡོད་དེ། དེ་ལ་མིག་གི་འདུས་ཏེ་རེག་པ་ནས། ཡིད་ཀྱི་འདུས་ཏེ་རེག་
 

པའི་བར་དུ་ཡོད་པའི་ཕྱིར། དང་པོ་ལྔ་ཆོས་ཅན། ཐོགས་པའི་རེག་པ་ཡིན་ཏེ།
རང་གི་ཐུན་མོང་མ་ཡིན་པའི་བདག་རྐྱེན་ཐོགས་བཅས་ཀྱི་དབང་བོ་གཟུགས་
ཅན་པ་ལས་སྐྱེས་པའི་རེག་པ་ཡིན་པའི་ཕྱིར། དྲུག་པ་ཡིད་ཀྱི་འདུས་ཏེ་རེག་
པ་ཆོས་ཅན། ཁྱོད་ལ་ཚིག་བླ་དྭགས་ཀྱི་རེག་པ་ཞེས་བརྗོད་པའི་རྒྱུ་མཚན་ཡོད་
དེ། ཚིག་བླ་དྭགས་མིང་ཡིན་ལ། ཁྱོད་མིང་ལ་དམིགས་པའི་རེག་པ་ཡིན་པས་
དེ་ལྟར་བཤད་པའི་ཕྱིར། ཡང་རེག་པ་ལ་རིག་པའི་རེག་པ་དང་། མ་རིག་པའི་
རེག་པ་དང་། དེ་གཉིས་ལས་གཞན་དེ་གཉིས་གང་རུང་མ་ཡིན་པའི་རེག་པ་
དང་གསུམ་ཡོད་དེ། དྲི་མེད་ཀྱི་རེག་པ་དང་པོ་དང་། ཉོན་མོངས་( ༡༢བ)ཅན་
གྱི་རེག་པ་གཉིས་པ་དང༌། ལྷག་མ་སྟེ་དགེ་བ་ཟག་བཅས་དང༌། མ་བསྒྲིབས་
ལུང་མ་བསྟན་གྱི་རེག་པ་གསུམ་པ་ཡིན་པའི་ཕྱིར། མ་རིག་པའི་རེག་པ་ལ་
གཉིས་ཡོད་དེ། གནོད་སེམས་དང་མཚུངས་ལྡན་གྱི་དེ་དང༌། རྗེས་སུ་ཆགས་
པ་དང་མཚུངས་ལྡན་གྱི་རེག་པ་གཉིས་ཡོད་པའི་ཕྱིར། ཤེས་བྱ་ཆོས་ཅན།
རེག་པ་ཐམས་ཅད་བསྡུས་ན་གསུམ་དུ་འདུས་ཏེ། བདེ་བ་མྱོང་འགྱུར་གྱི་རེག་
པ། ལ་སོགས་པའི་སྒྲས་བསྡུས་པ་སྡུག་བསྔལ་མྱོང་འགྱུར་གྱི་རེག་པ། བཏང་
སྙོམས་མྱོང་འགྱུར་གྱི་རེག་པ་གསུམ་ཡོད་པའི་ཕྱིར། བཞི་པ་ཚོར་བ་བཤད་པ་
ལ་གཉིས། སྤྱིར་བསྟན་པ། སེམས་ཚོར་བྱེ་བྲག་ཏུ་བཤད་པའོ། །
དང་པོ་འཆད་པ་ལ། དེ་ལས་བྱུང་བའི་ཚོར་བ་དྲུག །ལྔ་ནི་ལུས་ཀྱིའོ་
སེམས་ཀྱི་གཞན། །ཞེས་པ་འདི་བྱུང༌། རེག་པ་དྲུག་པོ་དེ་དག་ལས་བྱུང་བའི་
ཚོར་བ་ཆོས་ཅན། ཁྱོད་ལ་དྲུག་ཡོད་དེ། མིག་གི་འདུས་ཏེ་རེག་པ་ལས་བྱུང་
བའི་ཚོར་བ་ནས། ཡིད་ཀྱི་འདུས་ཏེ་རེག་པ་ལས་བྱུང་བའི་ཚོར་བའི་བར་དྲུག་
ཡོད་པའི་ཕྱིར། ཚོར་བ་དང་པོ་ལྔ་ཆོས་ཅན། ལུས་ཚོར་ཡིན་ཏེ། རང་གི་ཐུན་
མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་ལ
སྐྱེས་པའི་ཚོར་བ་ཡིན་པའི་ཕྱིར། དང་པོ་ལྔ་ལས་གཞན་ཚོར་བ་དྲུག་པ་ཆོས་

ཅན། སེམས་ཀྱི་ཚོར་བ་ཡིན་ཏེ། རང་གི་ཐུན་མོང་མ་ཡིན་པའི་བདག་རྐྱེན་
ཡིད་དབང་ལས་བྱུང་བའི་ཚོར་བ་ཡིན་པའི་ཕྱིར།
གཉིས་པ་ལ་བསྟན་བཤད། དོན་བསྡུ་བ་གསུམ། དང་པོ་ནི། སེམས་ཚོར་
ཇི་ལྟ་བུ་ཞེ་ན། དེའི་ལན་བཤད་པ་ལ། དེ་ཡིད་ཉེ་བར་རྒྱུ་བ་ལས། །རྣམ་པ་
དག་ནི་ཡང་བཅོ་བརྒྱད། །ཅེས་པས་བཤད། ཤེས་བྱ་ཆོས་ཅན། སེམས་ཚོར་དེ་
ལ་བཅོ་བརྒྱད་ཡོད་དེ། སེམས་ཚོར་དེ་ལ་གཟུགས་སོགས་ཡུལ་དྲུག་ལ་ཡིང་ཉེ་
བར་རྒྱུ་བའི་བྱེ་བྲག་ལས་དྲུག་ཡོད་ཅིང༌། དེ་རེ་རེ་ལ་བདེ་སྡུག་བཏང་སྙོམས་
གསུམ་གསུམ་དུ་ཕྱེ་བས་སེམས་ཚོར་དེ་ལ་རྣམ་པ་དག་ནི་བཅོ་བརྒྱད་ཡོད་
པའི་ཕྱིར།
གཉིས་པ་ནི། འདོད་པར་དུ་ཡོད། (༡༣ན) གཟུགས་ཁམས་ན་དུ་ཡོད།
་ཁམས་ན་དུ་ཡོད་བཤད་པ་གསུམ། དང་པོ་ནི། འདོད་ན་ཐམས་
ཅད་རང་དམིགས་ཅན། །སྤྱོད་ཡུལ་གཟུགས་ཅན་བཅུ་གཉིས་སོ། །གོང་མ་
གསུམ་གྱི། ཞེས་པས་བཤད། འདོད་པའི་ཁམས་ན་ཡིད་ཉེར་རྒྱུའི་ཚོར་བ་བཅོ་
བརྒྱད་པོ་ཐམས་ཅད་ཡོད་དེ། འདོད་པ་ན་རང་སའི་གཟུགས་སོགས་ཡུལ་
དྲུག་ལ་ཡིད་དུ་འོང་མི་འོང་བར་མ་ལ་དམིགས་པའི་ཡུལ་ཅན་གྱི་ཡིད་ཉེར་
རྒྱུའི་སེམས་ཚོར་དེ་ལ་བདེ་སྡུག་བཏང་སྙོམས་གསུམ་གསུམ་དུ་ཕྱེ་བའི་བཅོ་
བརྒྱད་པོ་ཐམས་ཅད་ཡོད་པའི་ཕྱིར། འདོད་པ་ན་གཟུགས་ཅན་གྱི་ཁམས་ཀྱི་
ཡུལ་ལ་དམིགས་པའི་ཚོར་བ་བཅུ་གཉིས་ཡོད་དེ། གཟུགས་ཁམས་ན་དྲི་རོ་
གཉིས་མེད་པས་ཡིད་ཉེར་རྒྱུའི་སྤྱོད་ཡུལ། གཟུགས་སྒྲ་རེག་ཆོས་བཞི་ཡིད་དུ་
འོང་མི་འོང་བར་མ་གསུམ་གསུམ་ལ་དམིགས་པའི་ཡིད་བདེ། ཡིད་མི་བདེ་
སེམས་ཚོར་བཏང་སྙོམས་གསུམ་གསུམ་སྟེ་བཅུ་གཉིས་ཡོད་པའི་ཕྱིར། འདོད་
པ་ན་གཟུགས་ཀྱི་གོང་མ་གཟུགས་མེད་ཀྱི་ཆོས་ལ་དམིགས་པའི་སེམས་ཚོར་
གསུམ་ཡོད་དེ། འདོད་པ་ན་གཟུགས་མེད་ཀྱི་ཆོས་ལ་དམིགས་པའི་སེམས་

ཚོར་བདེ་སྡུག་བཏང་སྙོམས་ཀྱི་ཚོར་བ་གསུམ་ལས་གཞན་མེད་པའི་ཕྱིར།
གཉིས་པ་ནི། བསམ་གཏན་ནི། གཉིས་ན་བཅུ་གཉིས་འདོད་འགྲོ་རྣམས། །
ཞེས་སོགས་རྐང་པ་ཕྱེད་དང་དྲུག་གསུངས། བསམ་གཏན་དང་པོ་གཉིས་ན་
ནི། འདོད་པའི་ཡུལ་དྲུག་ལ་འགྲོ་བ་སྟེ་དམིགས་པའི་སེམས་ཚོར་བཅུ་གཉིས་
ཡོད་དེ། དེ་ན་དེ་དྲུག་ལ་དམིགས་པའི་ཡིད་བདེ་དང་སེམས་ཚོར་བཏང་
སྙོམས་གཉིས་གཉིས་ཡོད་པའི་ཕྱིར། བསམ་གཏན་དང་པོ་གཉིས་ན་རང་
སའི་ཡུལ་ལ་དམིགས་པའི་སེམས་ཚོར་བརྒྱད་ཡོད་དེ། དེ་ན་དྲི་རོ་གཉིས་
མེད་པས་ཡུལ་བཞི་ལ་དམིགས་པའི་ཡིད་བདེ་དང་སེམས་ཚོར་བཏང་སྙོམས་
གཉིས་གཉིས་ཡོད་པའི་ཕྱིར། དེ་གཉིས་ན་གཟུགས་( ༡༣བ)མེད་ཁམས་ཀྱི་
ཡུལ་ལ་དམིགས་པའི་སེམས་ཚོར་གཉིས་ཡོད་དེ། དེ་ན་དེའི་ཆོས་གཅིག་པོ་ལ་
དམིགས་པའི་ཡིད་བདེ་དང། སེམས་ཚོར་བཏང་སྙོམས་གཉིས་ཡོད་པའི་ཕྱིར།
!་གཏན་གསུམ་པ་དང་བཞི་པ་གཉིས་ན་འདོད་པའི་ཡུལ་ལ་དམིགས་
པའི་སེམས་ཚོར་དྲུག་ཡོད་དེ། དེ་གཉིས་ན་འདོད་པའི་ཡུལ་དྲུག་གི་ཡུལ་ཅན་
སེམས་ཚོར་བཏང་སྙོམས་དྲུག་ཡོད་པའི་ཕྱིར། གསུམ་པའི་སེམས་བདེ་ནི་
བརྟན་པར་གནས་པས་ཉེ་བར་རྒྱུ་མ་ཡིན་ལ། དེ་གཉིས་ནི་ཡིད་བདེ་དང་ཡིད་
མི་བདེ་མེད་པའི་ཕྱིར། དེ་གཉིས་ན་གཟུགས་ཀྱི་ཡུལ་ལ་དམིགས་པའི་ཚོར་བ་
བཞི་ཡོད་དེ། དེ་གཉིས་ན་རང་སའི་ཡུལ་བཞི་ལ་དམིགས་པའི་ཚོར་བ་བཏང་
སྙོམས་བཞི་ཡོད་པའི་ཕྱིར། དེ་གཉིས་ན་གཟུགས་མེད་ཁམས་ཀྱི་ཡུལ་ལ་
དམིགས་པའི་ཚོར་བ་གཅིག་ལས་མེད་དེ། དེ་གཉིས་ན་གོང་མ་གཟུགས་མེད་
པའི་ཁམས་ཀྱི་ཡུལ་ཆོས་གཅིག་ལ་དམིགས་པའི་ཡུལ་ཅན་གྱི་སེམས་ཚོར་
བཏང་སྙོམས་གཅིག་ཡོད་པ་ཡིན་པའི་ཕྱིར། གསུམ་པ་ནི། གཟུགས་མེད་ཉེ་
བར་བསྡོགས་ན་བཞི། །ཞེས་སོགས་རྐང་པ་གསུམ་གྱིས་བཤད། གཟུགས་མེད་
དང་པོའི་ཉེར་བསྡོགས་ན་གཟུགས་གྱི་ཡུལ་ལ་དམིགས་པའི་སེམས་ཚོར་བཞི་

ཡོད་དེ། དེ་ན་དེའི་ཡུལ་བཞི་ལ་འགྲོ་བ་སྟེ་དམིགས་པའི་སེམས་ཚོར་བཏང་
སྙོམས་བཞི་ཡོད་པའི་ཕྱིར། དེ་ན་གོང་མ་གཟུགས་མེད་ཀྱི་དངོས་གཞི་ཉེར་
བསྡོགས་གསུམ་དང་བཅས་པ་ཡོད། དེའི་ཡུལ་ཆོས་ལ་འགྲོ་བ་སྟེ་དམིགས་
པའི་སེམས་གཅིག་ཡོད་དེ། དེ་ན་དེའི་ཡུལ་ཆོས་གཅིག་པོ་ལ་དམིགས་པའི་
སེམས་ཚོར་བཏང་སྙོམས་གཅིག་ཡོད་པའི་ཕྱིར། གཟུགས་མེད་ཀྱི་དངོས་གཞི།
ཉེར་བསྡོགས་ཕྱི་མ་གསུམ་དང་བཅས་པ་ན་སེམས་ཚོར་གཅིག་ལས་མེད་དེ།
དེ་ན་རང་སའི་ཆོས་ལ་དམིགས་པའི་ཡུལ་ཅན་སེམས་ཚོར་བཏང་སྙོམས་
གཅིག་ལས་མེད་པའི་ཕྱིར། དེ་རྣམས་འོག་མའི་ཡུལ་ལ་དམིགས་པ་མ་ཡིན་ཏེ།
གཟུགས་མེད་དངོས་གཞི་དགེ་རྣམས་ཀྱི། །སྤྱོད་ཡུལ་ཟག་བཅས་འོག་
མ་མིན། །ཞེས་བཤད་པའི་ཕྱིར།
གསུམ་པ་ནི། བཅོ་བརྒྱད་ཐམས་ཅད་ཟག་དང་བཅས། །ཞེས་གསུངས།
སེམས་ཚོར་བཅོ་བརྒྱད་ལ་ཟག་པ་དང་བཅས་མ་བཅས་ཀྱི་ཁྱད་པར་མེད་དེ།
དེ་ཐམས་ཅད་ཟག་བཅས་ཁོ་ན་ཡིན་པའི་ཕྱིར།
གཉིས་པ་ལྷག་མ་བཤད་བྱ་འཆད་བྱེད་ལ་ལྟོས་པར་བསྟན་པ་ནི། བཤད་
དང་འཆད་པར་འགྱུར་བ་གཞན། །ཞེས་གསུངས། མ་རིག་པ་སོགས་སྐབས་
འདིར་བཤད་ནས། ། ཡན་ལག་ལྷག་མ་འདིར་མི་འཆད་པའི་རྒྱུ་མཚན་ཡོད་དེ།
རྣམ་ཤེས་དང་སྐྱེ་མཆེད་གཉིས་སྔར་གནས་དང་པོར་བཤད་ཟིན་པ་དང་།
འདུ་བྱེད་དང་སྲིད་པ་གཉིས་གནས་བཞི་པ་ལས་བསྟན་པར་འཆད་དུ་འགྱུར་
བ་དང་། སྲེད་ལེན་གཉིས་གནས་ལྔ་པ་ཕྲ་རྒྱས་བསྟན་པར་འཆད་པར་འགྱུར་
བས་མ་རིག་པ་སོགས་བཞི་ལས་གཞན་རྣམས།གནས་གསུམ་པ་འདིར་མ་
བཤད་པའི་ཕྱིར།
གསུམ་པ་ཡན་ལག་དཔེ་དང་སྦྱར་བ་ནི། འདིར་ནི་ཉོན་མོངས་ས་བོན་
བཞིན། །ཞེས་སོགས་རྐང་པ་དྲུག་གིས་བཤད། རྟེན་འབྲེལ་ཡན་ལག་བཅུ་

གཉིས་ཉོན་མོངས་པ་དང་། ལས་དང་། གཞིའི་ཀུན་ནས་ཉོན་མོངས་པ་
གསུམ་དུ་བསྡུས་ནས་བསྟན་པའི་སྐབས་འདིར་ནི། མ་རིག་པ་དང་སྲེད་པ་
དང་ལེན་པ་སྟེ། ཉོན་མོངས་པ་གསུམ་པོ་དེ་ནི་ཆོས་ཅན། ས་བོན་དང་འདྲ་སྟེ།
ས་བོན་ལས་མྱུ་གུ་ནས་འབྲས་བུའི་བར་འབྱུང་བ་བཞིན་དུ། ཁྱོད་ལས་ཀྱང་
ལས་ཀྱི་མྱུ་གུ་ནས། གཞིའི་འབྲས་བུའི་བར་འབྱུང་བའི་ཕྱིར། དེ་ཆོས་ཅན། ཀླུ་
དང་འདྲ་སྟེ། ཀླུ་དེས་རང་ཉིད་གནས་པའི་མཚོ་དེ་མི་སྐམ་པ་བཞིན་དུ། ཁྱོད་
ཀྱིས་ཀྱང་སྐྱེ་བའི་རྒྱ་མཚོ་མི་སྐམ་པར་བྱེད་པའི་ཕྱིར། དེ་ཆོས་ཅན། ཤིང་གི་རྩ་
བ་དང་འདྲ་སྟེ། ་ཤིང་དེ་རྩ་བ་ནས་མ་ཕྱུང་ན་སླར་ཡལ་ག་སྐྱེ་བ་བཞིན་དུ།
ཁྱོད་ཀྱང་བདག་མེད་རྟོགས་པའི་ཤེས་རབ་ཀྱིས་རྩ་བ་ནས་དྲུངས་མ་ཕྱུང་ན་
འགྲོ་བ་རྣམས་ཀྱི་སྐྱེ་བ་སླར་ཡང་སྐྱེ་བའི་ཕྱིར། ( ༡༤བ)དེ་ཆོས་ཅན། ལྗོན་ཤིང་
དང་འདྲ་སྟེ། ལྗོན་ཤིང་གི་དུས་སུ་མེ་ཏོག་དང་འབྲས་བུ་སྐྱེ་བ་བཞིན་དུ། ཁྱོད་
ཀྱིས་ཀྱང་ལས་དང་གཞིའི་འབྲས་བུ་འཁོར་བར་སྐྱེད་པར་བྱེད་པའི་ཕྱིར། དེ་
ཆོས་ཅན། ། ཤུན་པ་དང་བཅས་པའི་འབྲས་དང་འདྲ་བར་འདོད་དེ། ཤུན་པ་
དང་བཅས་པའི་འབྲས་ལས་མྱུ་གུ་འབྱུང་བ་བཞིན་དུ། ཁྱོད་དང་བཅས་པའི་
གང་ཟག་དེ་དག་མི་དགེ་བའི་ལས་ཀྱིས་རང་འབྲས་ཡང་སྲིད་རྣམ་སྨིན་གྱི་མྱུ་
གུ་འཕེན་པར་བྱེད་པའི་ཕྱིར། སྐབས་འདིར་འདུ་བྱེད་དང་སྲིད་པ་གཉིས་
ཆོས་ཅན། ཤུན་པ་དང་བཅས་པའི་འབྲས་དང་འདྲ་སྟེ། ཤུན་པ་དང་བཅས་
པའི་འབྲས་དེ་རང་འབྲས་མྱུ་གུའི་ཉེར་ལེན་བྱེད་པ་བཞིན་དུ། ཉོན་མོངས་
པའི་ཤུན་པ་དང་བཅས་པའི་ཁྱོད་ཀྱིས་ཀྱང་རང་འབྲས་སྲིད་པའི་མྱུ་གུའི་
ཉེར་ལེན་བྱེད་པའི་ཕྱིར། དེ་ཆོས་ཅན། སྨན་དང་འདྲ་སྟེ། སྨན་དེ་ནུས་པ་
ལན་ཅིག་ཁོ་ན་འབྱིན་པ་བཞིན་དུ་ཁྱོད་ཀྱིས་ཀྱང་རྣམ་སྨིན་གཅིག་ཁོ་ན་
འབྱིན་པའི་ཕྱིར། དེ་ཆོས་ཅན། མེ་ཏོག་དང་འདྲ་སྟེ། མེ་ཏོག་དེ་རང་གི་
འབྲས་བུའི་ཉེར་རྒྱུ་ཡིན་པ་བཞིན་དུ། ཁྱོད་ཀྱང་རང་འབྲས་རྣམ་སྨིན་གྱི་ཉེར་

རྒྱུ་ཡིན་པའི་ཕྱིར། གཞི་རྣམ་ཤེས་སོགས་བདུན་པོ་དག་ནི་ཆོས་ཅན། བཟའ་
བཏུང་གཡོས་ལེགས་པར་གྲུབ་པ་དང་འདྲ་སྟེ། བཟའ་བཏུང་གཡོས་ལེགས་
པར་གྲུབ་ཟིན་པ་དེ་ལོངས་སྤྱོད་བྱ་ཁོ་ན་ཡིན་པ་བཞིན་དུ།ཁྱོད་ཀྱང་རྣམ་
སྨིན་གྱི་འབྲས་བུ་ལ་ལོངས་སྤྱོད་བྱ་ཁོ་ན་ཡིན་པའི་ཕྱིར།
གསུམ་པ་དོན་བསྡུ་ནི། སྲིད་པ་བཞི་པོ་དེ་དག་ལས། །ཞེས་སོགས་རྐང་པ་
བཞི་གསུངས། སྲིད་པ་བཞི་བཤད་པ་དེ་དག་ལས་སྐྱེ་བའི་སྲིད་པ་ཆོས་ཅན།
ཉོན་མོངས་ཅན་ཁོ་ན་ཡིན་ཏེ། རང་སའི་མཚུངས་ལྡན་གྱི་ཉོན་མོངས་ཀྱིས་
ཉོན་མོངས་པར་བྱས་པའི་ཕྱིར། དེར་ཐལ། སྐྱེ་སྲིད་ཡིན་ན། རང་གི་ས་པའི་
ཉོན་མོངས་པཀུན་གྱིས་མངལ་དུ་ཉིང་མཚམས་སྦྱོར་བའི་སྲིད་པས་ཁྱབ་པའི་
ཕྱིར། དེ་ཡང་ཕྲག་དོག་དང་སེར་སྣ་(༡༥ན) དང་ཁྲོ་བ་དང་འཆབ་པ་དང་
བཞི་སྟེ། ཀུན་དཀྲིས་འཆིག་རྒྱ། ཆིག་རྐྱང། ཐུབ་པ་རྣམས་ཀྱིས་མི་སྦྱོར་རོ། ་སྐྱེ་
སྲིད་ལས་གཞན་འཆི་སྲིད་བར་སྲིད་སྔོན་དུས་ཀྱི་སྲིད་པ་གསུམ་ལ་མཐའ་
གཅིག་ཏུ་མ་ངེས་ཏེ།དེ་གསུམ་ལ་དགེ་མི་དགེ་མ་བསྒྲིབས་ལུང་མ་བསྟན་
གསུམ་ཀ་ཡོད་པའི་ཕྱིར།
གཉིས་པ་གང་གིས་གནས་པ་ལ།བསྟན་བཤད་དོན་བསྡུ་བ་གསུམ། དང་
པོ་ནི། འགྲོ་བ་ཟས་ཀྱིས་གནས་པ་ཡིན། །ཞེས་པས་བཤད། འགྲོ་བ་རྣམས་
གནས་པའི་རྟེན་ཡོད་དེ། འགྲོ་བ་ལྔ་པོ་རྣམས་ནི་ཁམས་ཀྱི་ཟས་དང་། རེག་
པའི་ཟས་དང་། སེམས་པའི་ཟས་དང༌། རྣམ་པར་ཤེས་པའི་ཟས་རྣམས་ཀྱིས་
གནས་པའི་ཕྱིར་ཏེ། མདོ་ལས། སྟོན་པ་མངོན་པར་རྫོགས་པར་སངས་རྒྱས་
ནས་ཆོས་གཅིག་བཀའ་སྩལ་བ་འདི་ལྟ་སྟེ། འགྲོ་བ་ཟས་ཀྱིས་གནས་པ་
ནོ། །ཞེས་གསུངས་པའི་ཕྱིར།
གཉིས་པ་ལ་གསུམ། ཁམས་ཀྱི་ཟས་བཤད་པ། ཟས་ལྷག་མ་གསུམ་བཤད་
པ། ཞར་ལ་བར་སྲིད་ཀྱི་མིང་གི་རྣམ་གྲངས་བཤད་པའོ། །

དང་པོ་ནི། ཁམས་ཀྱི་ཟས་ནི་འདོད་པ་ན། །ཞེས་སོགས་རྐང་པ་བཞི་
གསུངས། ཁམས་ཀྱི་ཟས་ཆོས་ཅན། ཁྱད་ཆོས་གཉིས་དང་ལྡན་ཏེ། ཁམས་ཀྱི་
ཁྱད་པར་འདོད་ཁམས་ཁོ་ནར་ཡོད་ཀྱི་ཁམས་གོང་མ་གཉིས་ན་མེད་པ།ངོ་
བོའི་ཁྱད་པར་དྲི་རོ་རེག་བྱའི་སྐྱེ་མཆེད་གསུམ་གྱི་བདག་ཉིད་ཡིན་པའི་ཁྱད་
པར་དང་ལྡན་པའི་ཕྱིར། དྲི་རོ་རེག་བྱ་གསུམ་ཆོས་ཅན། ཁམས་ཟས་ཞེས་
བརྗོད་པའི་རྒྱུ་མཚན་ཡོད་དེ། སྣ་ལྕེ་ལུས་གསུམ་གྱིས་ཁམ་དུ་བྱས་ནས་མིད་
པའི་ཕྱིར། རེག་བྱ་ཡིན་ན་ཟས་ཡིན་མི་དགོས་ཏེ། ལུས་ལ་གནོད་པའི་རེག་བྱ་
དུ་མ་ཡོད་པའི་ཕྱིར། རེག་བྱ་སོགས་ཟས་སུ་བཤད་པ་ནི་གཙོ་ཆེ་བའི་དབང་
དུ་བྱས་སོ། །འབྲས་ཆེན་ལ་སོགས་པའི་གཟུགས་ཀྱི་སྐྱེ་མཆེད་ཁམས་ཟས་མ་
ཡིན་ཏེ། འབྲས་ཆེན་ལ་སོགས་པའི་གཟུགས་ཀྱི་སྐྱེ་མཆེད་དེས་རང་གི་ཡུལ་
( ༡༥བ)ཅན་དབང་པོ་རྟེན་བཅས་རྒྱས་པ་ལ་མི་ཕན་པའི་ཕྱིར། ཁོ་ན་རེ། མི་
ཕན་པ་མ་གྲུབ་སྟེ། ཟས་ཡིད་དུ་འོང་བ་མཐོང་བ་ན་ཡིད་བདེ་སྐྱེ་བ་ཡོད་པའི་
ཕྱིར། ཟེར་ན་མ་ཁྱབ་སྟེ། དེ་ནི་ཟས་ཀྱི་གཟུགས་དེ་ལ་དམིགས་པའི་བདེ་བ་
མྱོང་འགྱུར་གྱི་རེག་པ་དང་བཅས་པའི་སེམས་པ་ཟས་སུ་སོང་བ་ཡིན་གྱི་ཟས་
ཀྱི་གཟུགས་ཀྱི་སྐྱེ་མཆེད་ཟས་སུ་ཟ་བ་མ་ཡིན་པའི་ཕྱིར། དེར་ཐལ། དེ་འདྲ་
བའི་གང་ཟག་དེས་ཟས་ཀྱིས་གཟུགས་བཟང་པོས་དམིགས་རྐྱེན་བྱས་པ་ལས་
བྱུང་བའི་དབང་ཤེས་ཀྱིས་དྲངས་པའི་ཡིད་བདེ་དང་། ཟས་བཟང་པོའི་དྲི་རོ་
རེག་བྱ་སོགས་ཟ་བ་ཡིན་གྱི་ཟས་ཀྱི་གཟུགས་ཟ་བ་མ་ཡིན་པའི་ཕྱིར། དེ་ཡིན་
ན། ཁམས་ཟས་ཀྱི་སྲེད་པ་ལས་གྲོལ་བའི་ཕྱིར་མི་འོང་དང་། དགྲ་བཅོམ་པ་
ལའང་ཟས་མཐོང་བ་ཙམ་གྱིས་ཕན་དགོས་པ་ལས་མི་ཕན་པའི་ཕྱིར།
གཉིས་པ་ནི། རེག་དང་སེམས་པ་རྣམ་ཤེས་ནི། །ཟག་བཅས་ཟས་ཡིན་
གསུམ་དག་ན། །ཞེས་པས་བཤད། ཟས་ཕྱི་མ་གསུམ་ཡོད་དེ། ཡུལ་གྱི་
འགྱུར་བ་སྤྱོད་པར་བྱེད་པའི་རེག་པ་རེག་པའི་ཟས་དང༌། འདོད་བྱའི་ཡུལ་ལ་

དམིགས་པའི་སེམས་སེམས་པའི་ཟས་དང་། ཟག་བཅས་ཀྱི་རྣམ་ཤེས་རྣམ་
ཤེས་ཀྱི་ཟས་ཡིན་པའི་ཕྱིར། དེ་ཡང་ཟས་གསུམ་པོ་ཟག་བཅས་ཀྱི་ཟས་ཡིན་གྱི།
ཟག་མེད་ཀྱི་ཟས་མ་ཡིན་ཏེ། ཟས་ཡིན་ན་སྲིད་པ་གསོ་བྱེད་ཡིན་དགོས་ལ།
ཟག་མེད་སྲིད་པ་ཟད་བྱེད་ཡིན་པའི་ཕྱིར། ཟས་གསུམ་པོ་དེ་ཁམས་གང་ན་
ཡོད་མེད་ཀྱི་ཁྱད་པར་མེད་དེ། དེ་ཁམས་གསུམ་ཀ་ན་ཡོད་པའི་ཕྱིར།
གསུམ་པ་ནི། ཡིད་ལས་བྱུང་དང་སྲིད་འཚོལ་དང༌། །དྲི་ཟ་སྲིད་པ་བར་
མ་དང་། །འགྲུབ་པའོ་ཞེས་པས་བཤད། བར་སྲིད་ཀྱི་མིང་གི་རྣམ་གྲངས་ཡོད་
དེ། ཕ་མ་སོགས་ལ་མི་ལྟོས་པར་ཡིད་ལས་བྱུང་བས། ཡིད་འབྱུང་དང༌། སྐྱེ་
སྲིད་འཚོལ་བའི་ངང་ཚུལ་ཅན་ཡིན་པས། སྲིད་འཚོལ་དང་། འཆི་སྲིད་སྐྱེ་
སྲིད་གཉིས་ཀྱི་བར་དུ་གྲུབ་པས་སྲིད་པ་བར་མ་དང་། སྐྱེ་སྲིད་( ༡༦ན) མངོན་
པར་འགྲུབ་པའི་ངང་ཚུན་ཅན་ཡིན་པས་ན། མངོན་འགྲུབ་ཀྱི་སྲིད་པ་ཞེས་
དང་། ཟས་སུ་དྲི་ཙམ་ཟ་བས་དྲི་ཟ་ཞེས་པ་རྣམས་དེ་ཡིན་པའི་ཕྱིར། གསུམ་
པ་དོན་བསྡུ་ནི། འདི་ལ་གནས་དང་ནི། རྟེན་པ་རྒྱས་པའི་དོན་དུ་གཉིས། །
ཞེས་སོགས་རྐང་པ་བཞིས་བཤད། ཟས་ལ་བཞིར་གྲངས་ངེས་ཏེ། ཚེ་འདི་ལ་
རྟེན་པ་སེམས་དང་སེམས་ལས་བྱུང་བའི་རྟེན་ཏེ། དབང་པོ་རྟེན་བཅས་ཀྱི་
ལུས་རྒྱས་པའི་དོན་དུ་ཁམས་ཟས་དང་། རྟེན་པ་སེམས་དང་སེམས་བྱུང་རྒྱས་
པའི་དོན་དུ་རེག་པའི་ཟས་དང་གཉིས་བཞག །ཕྱི་མར་སྲིད་པ་གཞན་འཕེན་
པ་དང་། སྲིད་པ་ཕྱི་མ་མངོན་པར་འགྲུབ་པའི་དོན་དུ་སེམས་པའི་ཟས་དང་
རྣམ་པར་ཤེས་པའི་ཟས་དང་གཉིས་གོ་རིམ་བཞིན་དུ་བཞག་པའི་ཕྱིར།
གསུམ་པ། འགྲོ་ཚུལ་ལ། སེམས་གང་ལ་གནས་ནས་འཆི་འཕོ་ཞིང་སྐྱེ་
བའི་སེམས་བཤད་པ། སེམས་ཅན་རྣམས་ཚོགས་གསུམ་དུ་བསྡུ་བ་བཤད་པ་
གཉིས། དང་པོ་ལ་དངོས་དང་། རྣམ་ཤེས་གང་དུ་འགག་ཚུལ། གནད་གཅོད་
པའི་རྒྱུ་དང་གསུམ། ། དང་པོ་ལ་སྤྱིར་བཤད་པ། བྱེ་བྲག་ཏུ་བཤད་པ་གཉིས་

ལས། དང་པོ་ནི། ཆད་དང་མཚམས་སྦྱོར་འདོད་ཆགས་བྲལ། །ཞེས་སོགས་
རྐང་པ་གསུམ་གྱིས་བཤད། དགེ་རྩ་ཆད་པ་དང༌། དེ་ཆད་པ་མཚམས་སྦྱོར་བ་
དང་། འདོད་ཆགས་དང་བྲལ་བ་དང་། དེ་ལས་ཉམས་པ་དང་། འཆི་འཕོ་བ་
དང་།ཡང་སྲིད་དུ་སྐྱེ་བ་ལེན་པའི་སེམས་དྲུག་གོ །དེ་རྣམས་ནི་ཡིད་ཀྱི་རྣམ་
པར་ཤེས་པ་ཁོ་ན་ཡིན་པར་འདོད་དེ།ཡིད་ཤེས་ལས་གཞན་པའི་སེམས་
གཞན་ལ་བརྟེན་ནས་དེ་དྲུག་གང་རུང་གྲུབ་པ་མེད་པའི་ཕྱིར།
གཉིས་པ་ལ། ཚོར་བ་གང་ལ་གནས་ནས་སྐྱེ་འཆི་བྱེད་པ་དང་། སེམས་
གང་ལ་གནས་ནས་དང་། དགྲ་བཅོམ་ལྷག་མེད་དུ་འཇུག་པའི་སེམས་བཤད་
པ་དང་གསུམ། དང་པོ་ནི། འཆི་འཕོ་སྐྱེ་བ་བཏང་སྙོམས་ལ། །ཞེས་གསུངས།
དོན་ནི། འཆི་( ༡༦བ) འཕོ་དང་སྐྱེ་བ་གཉིས་ཚོར་བ་གང་ལ་བརྟེན་པ་ཡོད་དེ།
དེ་ཚོར་བ་བཏང་སྙོམས་ཁོ་ན་ལ་བརྟེན་པའི་ཕྱིར།
གཉིས་པ་ནི། རྩེ་གཅིག་སེམས་མེད་ལ་དེ་མེད། །ཅེས་པས་བཤད། རྩེ་
གཅིག་ཏུ་མཉམ་པར་བཞག་པའི་ཏིང་ངེ་འཛིན་གྱི་སེམས་ལ་བརྟེན་ནས།
འཆི་འཕོ་དང་སྐྱེ་བ་མེད་དེ། དེའི་སེམས་མི་གསལ་བ་ཡིན་པ་དང་།ཏིང་ངེ་
འཛིན་གྱི་སེམས་ནི་དགེ་བ་ཡིན་ལ། དགེ་སེམས་ཀྱིས་སྐྱེ་སེམས་བྱེད་པ་མེད་
པའི་ཕྱིར། སེམས་མེད་གསུམ་ལ་གནས་བཞིན་པའི་ངང་ནས་འཆི་འཕོ་བ་
དང་སྐྱེ་བ་མེད་དེ། དེའི་གནས་སྐབས་སུ་དེ་གཉིས་མངོན་དུ་མ་གྱུར་པའི་ཕྱིར།
གསུམ་པ་ནི། མྱ་ངན་འདའ་ལུང་བསྟན་མིན་གཉིས། །ཞེས་པས་བཤད།
དགྲ་བཅོམ་ལྷག་མེད་དུ་མྱ་ངན་ལས་འདའ་ཁ་མའི་སེམས་ལ་གཉིས། དེ་ལ་མ་
བསྒྲིབས་ལུང་དུ་བསྟན་པ་མ་ཡིན་པའི་རྣམ་སྨིན་སྐྱེས་དང་། ལུང་མ་བསྟན་
སྤྱོད་ལམ་པའི་སེམས་གཉིས་ཡོད་པའི་ཕྱིར་ཏེ།སེམས་དེ་གཉིས་ལ་བརྟེན་
ནས་དེ་དེར་འཇུག་པའི་ཕྱིར།
གཉིས་པ་རྣམ་ཤེས་གང་དུ་འགག་ཚུལ་ནི། འོག་མི་ལྷར་འགྲོ་མི་སྐྱེ་རྣམས། །

ཞེས་སོགས་རྐང་པ་གསུམ་གྱིས་བསྟན། དོན་ནི། འཆི་འཕོ་བའི་ཚེ་རྣམ་ཤེས་
གང་དུ་འགག་ཚུལ་ཡོད་དེ། འོག་ངན་སོང་དུ་སྐྱེ་བ་དང༌། མི་དང་ལྷར་འགྲོ་
བ་སྟེ།སྐྱེ་བ་དང་མི་སྐྱེ་བ་དགྲ་བཅོམ་པ་རྣམས་རིམ་གྱིས་འཆི་བའི་ཚེ་ན་རིམ་
པ་བཞིན་དུ་དང་པོ་རྐང་པ་དང་། མི་ལྟེ་བ་དང་། ལྷ་དང་དགྲ་བཅོམ་པ་སྙིང་
ཁ་ནས་ཡིད་འཕོ་བར་འགྱུར་བའི་ཕྱིར།
གསུམ་པ་གནད་གཅོད་པའི་རྒྱུ་ནི། གནད་གཅོད་པ་ནི་ཆུ་སོགས་ཀྱིས། །
ཞེས་པས་བསྟན། དོན་ནི། འཆི་བ་ན་གནད་གཅོད་ཀྱི་སྡུག་བསྔལ་འབྱུང་བའི་
རྒྱུ་ཡོད་དེ། ཆུ་དང་སོགས་པ་མེ་དང་། རླུང་གི་ཁམས་རྣམས་དྲག་ཏུ་འཁྲུགས་
པའི་སྟོབས་ཀྱིས་ལུས་ཀྱི་ཕྱོགས་ཉམས་ནས་འཆི་བའི་ཕྱིར།
གཉིས་པ་སེམས་ཅན་རྣམས་ཚོགས་གསུམ་དུ་བསྡུ་བ་ནི། འཕགས་དང་
མཚམས་མེད་བྱེད་པ་དག །ཅེས་སོགས་( ༡༧ན) རྐང་པ་གཉིས་ཀྱིས་བཤད།
སེམས་ཅན་རྣམས་ཚོགས་གསུམ་དུ་ངེས་པ་ཡིན་ཏེ། འཕགས་པ་རྣམས་ཡང་
དག་པ་ཉིད་དུ་ངེས། མཚམས་མེད་བྱེད་པ་དག་ལོག་པ་དག་ཏུ་ངེས། དེ་
གཉིས་ལས་གཞན་པའི་སེམས་ཅན་གཉིས་ཀ་མིན་པའི་ཚོགས་སུ་ངེས་པའི་
ཕྱིར།
འདིར་སྨྲས་པ། འཇིག་རྟེན་གསུམ་ལ་བརྩེ་བའི་སྟོན་པ་ཡིས། །འཇིག་
རྟེན་གསུམ་གྱི་སེམས་ཅན་མ་ལུས་པ། །འཇིག་རྟེན་གསུམ་དུ་སྐྱེ་དང་གནས་
ཚུལ་རྣམས། །འཇིག་རྟེན་གསུམ་ལ་གསུངས་བཞིན་བདག་གིས་སྨྲས། །ཞེས་བྱ་
བ་ནི་བར་སྐབས་ཀྱི་ཚིགས་སུ་བཅད་པའོ། །

གཉིས་པ་གང་དུ་སྐྱེ་བ་སྣོད་ཀྱི་འཇིག་རྟེན་བཤད་པ།
༈སྣོད་ཀྱི་འཇིག་རྟེན་གནས་ཚུལ་དངོས་བཤད་པ། ཞར་ལ་སེམས་ཅན་
གྱི་ཚད་བཤད་པ། དེ་འཇལ་བྱེད་ཀྱི་ཚད་བཤད་པ་གསུམ། དང་པོ་ལ་རྟེན་
དཀྱིལ་འཁོར་བཤད་པ། བརྟེན་པ་རི་མཚོ་གླིང་བཤད་པ། སེམས་ཅན་གྱི་
གནས་བྱེ་བྲག་ཏུ་བཤད་པ་གསུམ། དང་པོ་ལ་རླུང་དཀྱིལ་བཤད་པ། ཆུ་
དཀྱིལ་བཤད་པ། གསེར་དཀྱིལ་བཤད་པ་དང་གསུམ། དང་པོ་ནི། གང་སྐྱེ་བ་
སེམས་ཅན་གྱི་འཇིག་རྟེན་དེ་ལྟར་ཡིན་ན། གང་དུ་སྐྱེ་བ་སྣོད་ཀྱི་འཇིག་རྟེན་
དེ་ཇི་ལྟ་བུ་ཞེ་ན། དེ་འཆད་པ་ལ། དེ་ལ་སྣོད་ཀྱི་འཇིག་རྟེན་གྱི། །ཞེས་སོགས་
རྐང་པ་བཞི་བྱུང་། དེ་ཡང་འདིར་འཇིག་རྟེན་གྱི་ཁམས་མ་ལུས་པའི་རྣམ་
གཞག་ནི་བསྟན་པར་མི་ནུས་ལ། གཞི་དང་སྙིང་པོ་མེ་ཏོག་སོགས་ཀྱིས་བརྒྱན་
པའི་ཞིང་ཁམས་ན། དེ་བཞིན་གཤེགས་པ་རྣམ་པར་སྣང་མཛད་ཀྱི་ཕྱག་གི་
མཐིལ་ན་གནས་པའི་རིན་པོ་ཆེའི་སྤུག་མ་ལ་འཇིག་རྟེན་གྱི་ཁམས་ཉི་ཤུ་རྩ་ལྔ་
བརྩེགས་ནས་གནས་པའི་བཅུ་གསུམ་པ་མི་མཇེད་འཇིག་རྟེན་གྱི་ཁམས་ཀྱི་
རྣམ་གཞག་ཅུང་ཟད་བརྗོད་ན། སྣོད་ཀྱི་འཇིག་རྟེན་གྱི་ཁམས་མི་འདྲ་བ་དུ་མ་
ཡོད་པ་དེ་ལ་སྟེ།དེའི་ནང་ནས་མི་མཇེད་ཀྱི་སྣོད་ཀྱི་འཇིག་རྟེན་གྱི་ཁམས་
འདི་རླུང་གི་དཀྱིལ་(༡༧བ)འཁོར་གྱི་སྟེང་དུ་གནས་པར་འདོད་པ། མངོན་པ་
བའི་ལུགས་ལ། སྣོད་ཀྱི་འཇིག་རྟེན་གྱི་འོག་དག་གི་གཞིར་གྱུར་པའི་རླུང་གི་
དཀྱིལ་འཁོར་ཆོས་ཅན། ཁྱོད་ཀྱི་ཁ་དོག་དང་དབྱིབས་ཚད་ལ་སོགས་པ་ཡོད་
དེ། ཁྱོད་ཀྱི་ཁ་དོག་སྔོ་སྐྱ་དབྱིབས་ཟླུམ་པོ། ཚན་པོ་ཆེའི་རྡོ་རྗེས་ཀྱང་གཞིག་
པར་མི་ནུས་པའི་སྲ་བ། རྔམས་སུ་ནི་དཔག་ཚད་ས་ཡ་གཅིག་དང་དྲུག་འབུམ་
ཡོད་ལ། རྒྱར་དཔག་ཚད་གྲངས་མེད་པ་ཡོད་པའི་ཕྱིར།

གཉིས་པ་ནི། ཆུ་རྔམས་འབུམ་ཕྲག་བཅུ་གཅིག་དང་། །ཞེས་སོགས་རྐང་
པ་དགུ་གསུངས། དོན་ནི། རླུང་གི་དཀྱིལ་འཁོར་གྱི་སྟེང་དུ་སེམས་ཅན་སྤྱི་
མཐུན་གྱི་ལས་ཀྱིས་ཆུའི་དཀྱིལ་འཁོར་འཆགས་པའི་ཚུལ་ཡོད་དེ། སེམས་ཅན་
སྤྱི་མཐུན་གྱི་ལས་ཀྱི་དབང་གིས་གསེར་གྱི་སྙིང་པོ་ཅན་གྱི་སྤྲིན་འཁྲིགས་པ་
ལས། ཆར་གྱི་རྒྱུན་ཤིང་རྟའི་ཕང་ལོ་ཙམ་བབས་པ་ལོ་མང་དུ་བསགས་པས་
ཆུའི་དཀྱིལ་འཁོར་སྟེང་འོག་གི་རྔམས་སུ་དཔག་ཚད་འབུམ་ཕྲག་བཅུ་གཅིག་
དང་སྟོང་ཕྲག་དག་ནི་ཉི་ཤུ་ཡོད་པ་འཆགས་པའི་ཕྱིར། གསུམ་པ་ནི། ཆུ་དེ་
རླུང་གིས་དཀྲུགས་པ་ལས་ཆུའི་སྟེང་དུ་གསེར་གྱི་ས་གཞི་འཆགས། གསེར་གྱི་
ས་གཞི་འཆགས་པའི་ཕྱིས་ནི་ཆུའི་དཀྱིལ་འཁོར་གྱི་རྔམས་སུ་དཔག་ཚད་
འབུམ་ཕྲག་བརྒྱད་ལས་ལྷག་པ་མེད་དེ། ཆུའི་དཀྱིལ་འཁོར་གྱི་ལྷག་མ་རྔམས་
སུ་དཔག་ཚད་གསུམ་འབུམ་ཉི་ཁྲི་དག་ནི་མཚོའི་སྟེང་དུ་གསེར་གྱི་དཀྱིལ་
འཁོར་དུ་གྱུར་པའི་ཕྱིར། གླིང་བཞིའི་དབང་དུ་བྱས་པའི་ཆུ་དང་གསེར་གྱི་
དཀྱིལ་འཁོར་གཉིས་ཀྱི་རྒྱ་ཁྱོན་གྱི་ཚད་ཡོད་དེ། དེ་གཉིས་ཀྱི་ཐད་ཀར་ཏེ།
ཞེང་དུ་དཔག་ཚད་འབུམ་ཕྲག་བཅུ་གཉིས་དང༌། སྟོང་ཕྲག་གསུམ་དང་བརྒྱ་
ཕྲག་ནི་ཕྱེད་དང་ལྔ་རྣམས་ཁོ་ན་ཡོད་ལ། ཁོར་ཡུག་ཏུ་ནི་ཐད་ཀའི་གསུམ་
འགྱུར་ཡོད་པས་དཔག་ཚད་འབུམ་ཕྲག་སུམ་ཅུ་རྩ་དྲུག་དང་སྟོང་ཕྲག་བཅུ་
དང་བརྒྱ་ཕྲག་ཕྱེད་དང་བཞི་ཡོད་པའི་ཕྱིར། རླུང་གི་དཀྱིལ་འཁོར་སོགས་
དཀྱིལ་འཁོར་གསུམ་( ༡༨ ན) མཐའ་འཁོར་གྱི་ཚད་མི་མཉམ་སྟེ། སྟོང་གསུམ་
གྱི་འོག་གཞི་རླུང་གི་དཀྱིལ་འཁོར་ནི་འདབ་འཆགས་སུ་འབྲེལ་བས་ཚད་མེད་
ལ། ཆུ་དང་གསེར་ནི་རླུང་གི་སྟེང་དུ་ཟིལ་བའི་ཐིག་པ་ལྟར། དུམ་བུ་དུམ་བུར་
བྱེ་བ་ཕྲག་བརྒྱ་འཆགས་པའི་ཕྱིར་ཏེ། སློབ་དཔོན་གང་སྤེལ་གྱིས། ཆུ་དང་
གསེར་གྱི་དཀྱིལ་འཁོར་བྱེ་བ་ཕྲག་བརྒྱར་གནས་སོ། །ཞེས་གསུངས་པའི་ཕྱིར།
ཁོར་ཡུག་གི་ཕྱིའི་བར་རྣམས་ནི། གླིང་བར་གྱི་མུན་པ་ཡིན་ཏེ། གདགས་པ་

ལས། འཇིག་རྟེན་བར་མཚམས་ཐམས་ཅད་དུ། །ཉི་ཟླ་དེ་བཞིན་སྐར་མ་དང་༎
རྒྱུ་སྐར་ཚོགས་ནི་རྒྱ་ཆེན་ཀུན། །ཁོར་ཡུག་མི་འདའ་འཇིག་རྟེན་གྱི། །།བར་
མཚམས་ཐམས་ཅད་མུན་པར་འདུག །ཅེས་བཤད་པའི་ཕྱིར། གཉིས་པ་རི་
མཚོ་གླིང་གསུམ་བཤད་པ་ལ། རི་བཤད་པ། མཚོ་བཤད་པ། གླིང་བཤད་པ་
གསུམ་ལས། དང་པོ་ནི། དཀྱིལ་འཁོར་གསུམ་འཆགས་ཚུལ་དེ་ལྟར་ཡིན་ན།
རི་གླིང་སོགས་འཆགས་ཚུལ་ཇི་ལྟར་ཞེ་ན། དེ་འཆད་པ་ལ། དེ་ལ་ལྷུན་པོ་
གཉའ་ཤིང་འཛིན། །ཞེས་སོགས་རྐང་པ་བཅུ་བཞི་བྱུང༌། ཤེས་བྱ་ཆོས་ཅན།
རི་མཚོ་གླིང་རྣམས་འཆགས་པའི་ཚུལ་ཡོད་དེ། སེམས་ཅན་སྤྱི་མཐུན་གྱི་ལས་
ཀྱིས་ནམ་མཁའ་ལ་ཁམས་སྣ་ཚོགས་པའི་སྙིང་པོ་ཅན་གྱི་སྤྲིན་འཁྲིགས། དེ་
ལས་ཆར་ཤིང་རྟའི་ཕང་ལོ་ཙམ་བབས་པ་ཡུན་རིང་དུ་བསགས་པས་ཁམས་
སྣ་ཚོགས་པའི་སྙིང་པོ་ཅན་གྱི་རྒྱ་མཚོ་ཆེན་པོ་རྔམས་སུ་དཔག་ཚད་བརྒྱད་ཁྲི་
ལྷག་ཙམ་ཡོད་པ་འཆགས་པ་དེ། ཁམས་རབ་བསྡུད་ཅིང་འབྱེད་པའི་རླུང་
གིས་གྲུ་བཞིར་དཀྲུགས་པ་ལས་རི་དེ་ལ་དུ་མ་ཡོད་པའི་ནང་ནས་དབུས་ཀྱི་རི་
རྒྱལ་ལྷུན་པོ་འཆགས། ཡང་ཁམས་འབྲིང་བསྡུས་ཅིང་འབྱེད་པའི་རླུང་གིས་རི་
དེ་བསྐོར་ཏེ་གྲུ་བཞིར་དཀྲུགས་པ་ལས། ལྷུན་པོ་ལ་ལྕགས་རིའི་རྣམ་པར་
བསྐོར་བའི་གཉའ་ཤིང་འཛིན་རི་དང༌། གཤོལ་མདའ་འཛིན་རི་དང་། སེང་
( ༡༨བ) ལྡེང་འཛིན་རི་དང༌། དེ་བཞིན་དུ་ལྟ་ན་སྡུག་རི་དང་རྣ་རི་དང་། རྣམ་
འདུད་དང་། མུ་ཁྱུད་འཛིན་རི་སྟེ་གསེར་གྱི་རི་བདུན་འཆགས། དེ་ནས་ནི་
ཁམས་ཐ་མ་འབྱེད་ཅིང་བསྡུད་པའི་རླུང་གིས་ཁོལ་བུར་དཀྲུགས་པ་ལས་གླིང་
བཞི་གླིང་ཕྲན་དང་བཅས་པ་རྣམས་འཆགས་པ་ཡིན་ལ། གླིང་དེ་དག་གི་ཕྱི་
རོལ་ན་གླིང་དང་། རི་དེ་རྣམས་ལ། ལྕགས་རིའི་ཚུལ་དུ་བསྐོར་བའི་ཁོར་ཡུག་
གི་རི་འཆགས་པའི་ཕྱིར། གསེར་གྱི་རི་བདུན་ལ་རེ་རེ་ནས་མིང་དེ་སྐད་བརྗོད་
པའི་རྒྱུ་མཚན་ཡོད་དེ། རྩེ་མོ་ན་བྲག་ཤིང་རྟའི་གཉའ་ཤིང་ལྟ་བུའི་མཚོན་པ་

ཡོད་པས་གཉའ་ཤིང་འཛིན་དང་། རྩེ་མོ་ན་བྲག་གཤོལ་མདའ་ལྟ་བུ་ཡོད་པས་
གཤོལ་མདའ་འཛིན་དང་། རྩེ་མོ་ན་བྲག་སེང་ལྡེང་ལྟ་བུའི་མཚོན་པ་ཡོད་པས་
སེང་ལྡེང་ཅན་དང༌། དེ་བཞིན་དུ་ཡིད་དུ་འོང་བའི་བྲག་ཡོད་པས་ལྟ་ན་སྡུག་
རི་དང་། བྲག་རྟའི་རྣ་བ་ལྟ་བུ་ཡོད་པས་རྟ་རྣ་དང༌། རིའི་རྩེ་མོ་དབུས་ཕྱོགས་
སུ་རྣམ་པར་འདུད་པས་རྣམ་འདུད་དང་། རྩེ་མོ་ན་བྲག་ཤིང་རྟའི་མུ་ཁྱུད་ལྟ་
བུ་ཡོད་པས་མུ་ཁྱུད་འཛིན་རི་ཞེས་བཤད་པའི་ཕྱིར་ཏེ། ས་སྡེ་ལས། རི་དེ་
དག་གི་མིང་ནི་རྩེ་མོའི་རྣམ་པས་འདྲ་བའི་བྱེ་བྲག་ལས་བལྟ་བར་བྱའོ། །ཞེས་
གསུངས་པའི་ཕྱིར། རི་ཕྱི་མ་བདུན་གང་ལས་གྲུབ་པ་ཡོད་དེ། གཉའ་ཤིང་
འཛིན་རི་སོགས་བདུན་ནི་གསེར་ལས་གྲུབ་པ་ཡིན་ལ། ཁོར་ཡུག་གི་རི་ངེ་ནི་
ལྕགས་ལས་གྲུབ་པའི་ཕྱིར། ལྷུན་པོ་རིན་ཆེན་བཞིའི་རང་བཞིན་ལས་གྲུང་པ་
ཡིན་ཏེ། ཤར་དངུལ། ལྷོ་བཻ་ཌཱུརྱ། ནུབ་པདྨ་རཱ་ག །བྱང་གསེར་ལས་གྲུང་པ་
ཡིན་པའི་ཕྱིར། རི་དགུ་པོ་དེའི་འཕངས་ཀྱི་ཚད་ཡོད་དེ། རི་དགུ་པོ་ཐམས་
ཅད་ཆུའི་ནང་དུ་དཔག་ཚད་བརྒྱད་ཁྲི་དག་ནུབ་པར་མཚུངས་ལ། རི་རབ་ནི་
ཆུའི་ནང་དུ་དཔག་ཚད་བརྒྱད་ཁྲི་ནུབ་པ་དེ་བཞིན་དུ་སྟེང་དུ་སྟེ། རི་རབ་ཆུ་
མཚམས་ཡན་ཆད་ལ་ཐོན་པའི་ངོས་ལ་ཡང་དཔག་ཚད་བརྒྱད་ཁྲི་ཡོད་ལ།
གཉའ་ཤིང་འཛིན་རི་སོགས་རི་ཕྱི་མ་བརྒྱད་ཀྱི་ཆུ་མཚམས་ཡན་ཆད་ཀྱི་ངོས་
ལ་ཕྱི་མ་( ༡༩ན)ཕྱི་མ་སྔ་མ་སྔ་མ་ལས་ཕྱེད་ཕྱེད་ཀྱི་ཕྲི་བ་དེ་ཡོད་པས། གཉའ་
ཤིང་འཛིན་གྱི་ཆུ་མཚམས་ཡན་ཆད་ལ་དཔག་ཚད་བཞི་ཁྲི་དང་། གཤོལ་
མདའ་འཛིན་གྱི་ཆུ་མཚམས་ཡན་ཆད་ཀྱི་ངོས་ལ་ཉིས་ཁྲི་དང་།སེང་ལྡེང་
འཛིན་གྱི་ཆུ་མཚམས་ཡན་ཆད་ལ་ཁྲི། བལྟ་ན་སྡུག་རིའི་དེ་ཡན་ཆད་ལ་དཔག་
ཚད་ལྔ་སྟོང་། རྟ་རྣའི་དེ་ཡན་ཆད་ལ་ཉིས་སྟོང་ལྔ་བརྒྱ། རྣམ་འདུད་ཀྱི་དེ་
ཡན་ཆད་ལ་སྟོང་ཉིས་བརྒྱ་ལྔ་བཅུ། མུ་ཁྱུད་འཛིན་གྱི་ཆུ་མཚམས་ཡན་ཆད་ཀྱི་
ངོས་ལ་དཔག་ཚད་དྲུག་བརྒྱ་ཉི་ཤུ་རྩ་ལྔ་། ལྕགས་རིའི་ཆུ་མཚམས་ཡན་ཆད་

ཀྱི་ངོས་ལ་དཔག་ཚད་སུམ་བརྒྱ་དང་ཕྱེད་བཅུ་གསུམ་ཡོད་པའི་ཕྱིར། རི་དགུ་
པོ་ཐམས་ཅད་ཀྱི་རྔམས་ཏེ་ཞེང་ཚད་ཡོད་དེ། རི་དགུ་པོ་དེ་དག་ཐམས་ཅད་
ཀྱི་རྔམས་ཞེང་དུའང་། ང་རང་གི་ཆུ་མཚམས་ཡན་ཆད་ཀྱི་འཕངས་དང་
མཉམ་པ་དེ་ཡོད་པས། རྒྱུ་མཚན་དེའི་ཕྱིར་རི་རབ་ཀྱི་ཞེང་ལ་དཔག་ཚད་
བརྒྱད་ཁྲི་ཡོད་པ་ནས། ལྕགས་རིའི་ཞེང་ལ་དཔག་ཚད་སུམ་བརྒྱ་དང་ཕྱེད་
དང་བཅུ་གསུམ་ཡོད་པའི་ཕྱིར།
གཉིས་པ་ལ། ནང་གི་མཚོ་དང༌། ཕྱིའི་མཚོ་གཉིས། དང་པོ་ནི། དེ་དག་
བར་བདུན་རོལ་མཚོ་ཡིན།། །ཞེས་པ་ནས། ཉི་ཤུ་གཉིས་སོ། །ཞེས་པའི་བར་
བྱུང་། དོན་ནི། ནང་གི་རྒྱ་མཚོ་ཡོད་དེ། རི་རབ་ནས་མུ་ཁྱུད་འཛིན་གྱི་བར་
རི་བརྒྱད་པོ་དེ་དག་གི་བར་གྱི་མཚོ་བདུན་པོ་དེ་ནང་གི་རྒྱ་མཚོ་ཡང་ཡིན་ལ་
རོལ་མཚོ་ཡང་ཡིན་པའི་ཕྱིར། མཚོ་དེ་རྣམས་ལ་རོལ་མཚོ་ཞེས་བརྗོད་པའི་རྒྱུ་
མཚན་ཡོད་དེ། དེ་དག་ཐམས་ཅད་ཡན་ལག་བརྒྱད་ལྡན་གྱི་ཆུས་གང་ཞིང་།
ཀླུའི་རྒྱལ་པོ་རྣམས་རྩེ་ཞིང་རོལ་བའི་གནས་ཡིན་པས་དེ་སྐད་བཤད་པའི་
ཕྱིར། ཡན་ལག་བརྒྱད་ཡོད་དེ། བསིལ་དང་ཞིམ་དང་ཡང་བ་དང་། །འཇམ་
དང་དྭངས་དང་དྲི་མ་མེད། །འཐུང་ན་མགྲིན་དང་ལྟོ་བ་ལ། །མི་གནོད་ཡན་
ལག་བརྒྱད་ལྡན་ཆུ། །ཞེས་བཤད་པ་བཞིན་ཡིན་པའི་ཕྱིར། རོལ་མཚོ་རྣམས་
( ༡༩བ)ཀྱི་ཁ་ཞེང་དང་འགྲམ་ཚད་ངོས་གཏིང་ཚད་སོགས་ཡོད་དེ། རོལ་མཚོ་
དང་པོ་གཉའ་ཤིང་འཛིན་ནས་རི་རབ་ཀྱི་བར་གྱི་མཚོའི་ཁ་ཞེང་དུ་དཔག་
ཚད་སྟོང་ཕྲག་བརྒྱད་ཅུ་སྟེ་བརྒྱད་ཁྲི་ཡོད་ལ། ངོས་ཏེ་འགྲམ་རེ་ལ་དེ་སུམ་
འགྱུར་ཡོད་པས་དཔག་ཚད་ཉིས་འབུམ་བཞི་ཁྲི་ཡོད། མཐའ་བསྐོར་ལ་དཔག་
ཚད་དགུ་འབུམ་དྲུག་ཁྲི་ཡོད། རོལ་མཚོ་གཞན་དྲུག་གི་ཁ་ཞེང་དུ་སྔ་མའི་ཕྱེད་
ཕྱེད་དབྲི་བས་གཉིས་པའི་ཁ་ཞེང་དུ་དཔག་ཚད་བཞི་ཁྲི། གསུམ་པ་ལ་ཉི་ཁྲི།
བཞི་པ་ལ་ཁྲི། ལྔ་པ་ལ་ལྔ་སྟོང་། དྲུག་པ་ལ་ཉིས་སྟོང་ལྔ་བརྒྱ། བདུན་པ་ལ་

སྟོང་ཉིས་བརྒྱ་ལྔ་བཅུ།རྔམས་སུ་ཐམས་ཅད་དཔག་ཚད་བརྒྱད་ཁྲི་བར་
མཚུངས་པའི་ཕྱིར། ནང་གི་མཚོའི་ལྷག་མ་མུ་ཁྱུད་འཛིན་གྱི་ཕྱི་ནས་ཁོར་ཡུག་
ལ་ཐུག་གི་བར་གྱི་རྒྱ་མཚོ་ནི་ཕྱིའི་རྒྱ་མཚོ་ཡིན་ལ། དེ་ཆོས་ཅན། ཁྱོད་ཀྱི་ཁ་
ཞེང་དང་། མཐའ་བསྐོར་གྱི་ཚད་ཡོད་དེ། ཁ་ལ་དཔག་ཚད་འབུམ་ཕྲག་
གསུམ་དང་སྟོང་ཕྲག་ཉི་ཤུ་རྩ་གཉིས་ཡོད་ལ། མཐའ་བསྐོར་ལ་དཔག་ཚད་ས་
ཡ་ཕྲག་གསུམ་དང་དྲུག་འབུམ་བདུན་བརྒྱ་ལྔ་བཅུ་ཡོད་པའི་ཕྱིར། ཁོར་ཡུག་
དང་ཆུ་གསེར་རྒྱར་མཉམ་པ་མ་ཡིན་ཏེ། ཆུ་གསེར་ཁོར་ཡུག་ལས་ཕྱི་རོལ་ཏུ་
དཔག་ཚད་ཉིས་བརྒྱ་བརྒྱད་ཅུ་ཕྱེད་དང་རྩ་བརྒྱད་ཀྱིས་ཆེ་བའི་ཕྱིར། ཁ་ཅིག །
འབྲུའི་ཕུང་པོ་སྤུངས་པ་ལྟར་རྩ་བ་ཆེ་བར་འདོད་དོ། །གསུམ་པ་གླིང་བཤད་
པ་ལ། གླིང་གི་གཙོ་བོ་བཤད་པ། གླིང་ཕྲན་བརྒྱད་བཤད་པ། འཛམ་བུའི་གླིང་
གི་ཁྱད་ཆོས་བྱེ་བྲག་ཏུ་བཤད་པ་གསུམ། དང་པོ་ནི། དེ་ལ་ནི། ཞེས་པ་ནས།
སྒྲ་མི་སྙན་བརྒྱད་གྲུ་བཞིར་མཉམ། །ཞེས་པའི་བར་གྱིས་བཤད། གླིང་རྣམས་
ཡིན་ནོ་ཞེས་བཤད་ན། གླིང་དེ་ལ་དུ་མ་ཡོད་པའི་ནང་ནས། འཛམ་བུའི་གླིང་
ཆོས་ཅན། ཁྱོད་ཀྱི་སྒྲ་དོན་དབྱིབས་དང་རྒྱ་ཁྱོན་གྱི་ཚད་ཡོད་དེ། མཐའ་ཆུས་
བསྐོར་ཞིང་ཤིང་འཛམ་བུས་མཚན་པའི་གླིང་ཡིན་པས་འཛམ་བུའི་གླིང་དང་།
དབྱིབས་( ༢༠ན) ནི་ཤིང་རྟའི་དབྱིབས་དང་འདྲ་བ་ཡོད། ཚད་ནི་ངོས་གསུམ་
ལ་དཔག་ཚད་སྟོང་ཕྲག་གཉིས་གཉིས་ཡོད། ཁོར་ཡུག་ལ་བསྟན་པའི་ངོས་
གཅིག་པོ་ལ་དཔག་ཚད་ཕྱེད་དང་བཞི་ཡོད་དེ། དེ་ལས་ལྷག་པ་མེད་པའི་ཕྱིར།
ཤར་ལུས་འཕགས་གླིང་ཆོས་ཅན། ཁྱོད་ཀྱི་སྒྲ་དོན་དང་དབྱིབས་ཚད་སོགས་
ཡོད་དེ། རི་རབ་ཀྱི་ཤར་ན་ཡོད་ཅིང་མཐའ་ཆུས་བསྐོར་བས་ཤར་གླིང་། དེའི་
མི་རྣམས་འཛམ་བུའི་གླིང་ལས་ལུས་ཉིས་འགྱུར་གྱི་ཆེ་བས་ལུས་འཕགས་
དང་། དབྱིབས་ཟླ་གམ་འདྲ་བ། ཚད་ནི་འཛམ་བུའི་གླིང་འདི་དང་ངོས་
གསུམ་འདྲ་བར་ངོས་གསུམ་ལ་དཔག་ཚད་སྟོང་ཕྲག་གཉིས་གཉིས་ཡོད། ངོས་

གཅིག་ཁོར་ཡུག་ལ་བསྟན་པ་ལ་དཔག་ཚད་སུམ་བརྒྱ་ལྔ་བཅུ་ཡོད་པའི་ཕྱིར།
བ་གླང་སྤྱོད་ཅེས་པའི་གླིང་ཆོས་ཅན། ཁྱོད་ཀྱི་སྒྲ་དོན་དབྱིབས་ཚད་སོགས་
ཡོད་དེ། རི་རབ་ཀྱི་ནུབ་ན་ཡོད་ཅིང་མཐའ་ཆུས་བསྐོར་ཞིང་ལོངས་སྤྱོད་ཕལ་
ཆེར ་བ ་གླང ་དང ་ནོར་བུ་ལ་ལོངས་སྤྱོད་པ་ན་བ་གླང་སྤྱོད་གླིང་དང་།
དབྱིབས་ཟླུམ་པོ། ཚད་མཐའ་བསྐོར་ལ་དཔག་ཚད་སྟོང་ཕྲག་ཕྱེད་དང་བརྒྱད་
ཡོད་པ་ཡིན་ལ། དབུས་ལ་ནི་དཔག་ཚད་སྟོང་ཕྲག་ཕྱེད་དང་གསུམ་ཡོད་པའི་
ཕྱིར། སྒྲ་མི་སྙན་ཞེས་པའི་གླིང་ཆོས་ཅན། ཁྱོད་ཀྱི་སྒྲ་དོན་དབྱིབས་ཚད་
སོགས་ཡོད་དེ།རི་རབ་ཀྱི་བྱང་ན་ཡོད་ཅིང་མཐའ་ཆུས་བསྐོར་བས་གླིང་།
ཁྱོད་ན་གནས་པའི་མི་རྣམས་ལ་འཆི་བའི་ཞག་བདུན་གྱི་གོང་དུ་ཁྱོད་འཆིའོ་
ཞེས་སྒྲ་མི་སྙན་པ་ནམ་མཁའ་ལས་འབྱུང་བས་སྒྲ་མི་སྙན་དང༌། དབྱིབས་གྲུ་
བཞི། ཚད་ནི་ངོས་རེ་རེ་ལ་དཔག་ཚད་ཉིས་སྟོང་ཡོད་པར་མཉམ་ཞིང་མཐའ་
སྐོར་ལ་དཔག་ཚད་སྟོང་ཕྲག་བརྒྱད་ཡོད་པའི་ཕྱིར།
གཉིས་པ་ནི། དེ་ཡི་བར་གྱི་གླིང་བརྒྱད་ནི། །ཞེས་སོགས་རྐང་པ་ལྔ་བྱུང་།
གླིང་བཞི་པོ་དེའི་བར་གྱི་གླིང་གཡོག་དེ་ལ་བརྒྱད་ཡོད་དེ། ལུས་འཕགས་པོའི་
ལྷོ་ན་ལུས་དང་། བྱང་ན་( ༢༠བ) ལུས་འཕགས་དང༌། སྒྲ་མི་སྙན་གྱི་ཤར་ན་སྒྲ་
མི་སྙན་དང་། ནུབ་ན་སྒྲ་མི་སྙན་གྱི་ཟླ་དང༌། འཛམ་བུ་གླིང་གི་ནུབ་ན་རྔ་ཡབ་
དང་། ཤར་ན་རྔ་ཡབ་གཞན་དང་། བ་ལང་སྤྱོད་ཀྱི་བྱང་ན་གཡོ་ལྡན་དང་།
ལྷོ་ན་ལམ་མཆོག་འགྲོ་ཞེས་བྱ་བའི་གླིང་ཕྲན་བརྒྱད་ཡོད་པའི་ཕྱིར། དེ་རྣམས་
ཀྱི་དབྱིབས་ཚད་ཡོད་དེ། དབྱིབས་ནི་གླིང་གཙོ་བོ་དང་འདྲ་ལ། ཚད་ནི་གླིང་
གཙོ་བོ་ལས་ཕྱེད་ཕྱེད་ཀྱིས་ཆུང་བ་ཡོད་པའི་ཕྱིར། གསུམ་པ་འཛམ་བུའི་གླིང་
གི་ཁྱད་ཆོས་བྱེ་བྲག་ཏུ་བཤད་པ་ལ། འདི་ནས་བྱང་དུ་རི་ནག་པོ། །ཞེས་
སོགས་རྐང་པ་བཞི་བཤད། དོན་ནི། འཛམ་བུའི་གླིང་འདི་ཁྱད་ཆོས་དུ་མ་
དང་ལྡན་ཏེ། རྡོ་རྗེ་གདན་འདི་ནས་བྱང་དུ་རི་ནག་པོ་དགུ་འདས་པའི་ཕ་

རོལ་ན་དཔལ་དང་ལྡན་པའི་གངས་རི་ཏེ་སེ་ཡོད། གངས་རི་དེ་ནས་དཔག་
ཚད་ལྔ་བཅུ་ན་སྤོས་ངད་ལྡན་པའི་རི་ཡོད།རི་སྤོས་ཀྱི་ངད་ལྡང་བ་ནས་
དཔག་ཚད་ལྔ་བཅུའི་ཚུ་རོལ་ན། ཀླུའི་རྒྱལ་པོ་མ་དྲོས་པ་གནས་པའི་མཚོ་མ་
དྲོས་པ་ཡོད་པ་ལ་སོགས་པའི་ཁྱད་ཆོས་རྣམས་དང་ལྡན་པའི་ཕྱིར། མཚོ་མ་
དྲོས་པ་ཆོས་ཅན། ཁྱོད་ཀྱི་སྒྲ་དོན་དང་དབྱིབས་ཚད་སོགས་ཀྱི་ཁྱད་ཆོས་ཡོད་
དེ། ཀླུའི་རྒྱལ་པོ་མ་དྲོས་པ་གནས་པའི་མཚོ་ཡིན་པའམ། ཡང་ན་དམྱལ་བ་
མནར་མེད་ཀྱི་མེས་མ་དྲོས་པས་ན་མ་དྲོས་པ་དང་། དབྱིབས་གྲུ་བཞི་པ་
ལེགས་ཤིང་ལྟ་ན་སྡུག་པ་ཡན་ལག་བརྒྱད་དང་ལྡན་པའི་ཆུས་གང་བ། མེ་ཏོག་
ཨུཏྤལ་དང༌། པདྨ་ལ་སོགས་པ་ཁེབས་པ། ཚད་ཆུ་ཞེང་སྟེ། ངོས་རེ་རེ་ལ་
དཔག་ཚད་ལྔ་བཅུ་རེ་དང་། རྒྱར་དཔག་ཚད་ཉིས་བརྒྱ་ཡོད་པ། ཁྱོད་ཀྱི་ཤར་
ཕྱོགས་ན་དངུལ་གྱི་བྲག་གླང་པོ་ཆེའི་ཁ་འདྲ་བ་ནས། ཆུ་བོ་གང་གཱ་ཞེས་པ་
དངུལ་གྱི་བྱེ་མ་འདྲེན་ཅིང་འབབ་པ་དང་། ལྷོ་ན་གསེར་གྱི་བྲག་ཁྱུ་མཆོག་གི་
ཁ་འདྲ་བ་ནས། ཆུ་བོ་སིན་དྷཱུ་ཞེས་བྱ་བ་གསེར་གྱི་བྱེ་མ་འདྲེན་ཅིང་འབབ་པ་
དང་། ནུབ་ནས་བཻ་ཌཱུརྱའི་བྲག་རྟའི་ཁ་འདྲ་བ་ནས། ཆུ་བོ་པཀྵུ་ཞེས་
( ༢ ༡ན) བྱ་བ་བཻ་ཌཱུརྱའི་བྱེ་མ་འདྲེན་ཅིང་འབབ་པ་དང༌། བྱང་ན་རྡོ་རྗེའི་བྲག་
སེང་གེའི་ཁ་འདྲ་བ་ནས། ཆུ་བོ་སི་ཏ་ཞེས་པ་རྡོ་རྗེའི་བྱེ་མ་འདྲེན་ཅིང་འབབ་
པ་མཚོ་མ་དྲོས་པ་དང་། མ་འདྲེས་པར་མ་དྲོས་པ་ལ་གཡས་ཕྱོགས་སུ་སྐོར་བ་
ལན་བདུན་བྱས་ཏེ་ཆུ་ཕྲན་ལྔ་བརྒྱ་ལྔ་བརྒྱ་དང་འགྲོགས་ནས་རིམ་པ་བཞིན་
དུ་ཤར་ལྷོ་ནུབ་བྱང་གི་མཚོ་ཆེན་པོར་འགྲོ་བའི་ཁྱད་པར་དང་ལྡན་པའི་ཕྱིར་
ཏེ། གདགས་པ་ལས། ཆུ་ཀླུང་གང་གཱ་སིན་དྷཱུ་པཀྵུ་དང༌། །སི་ཏ་རྦ་རླབས་ལྦུ་
བའི་འཕྲེང་བ་ཅན། །འབབ་ཅིང་ཐམས་ཅད་བསིལ་བའི་ཆུ་ཡིན་ཏེ། །ཕྱོགས་
བཞི་ཁོ་ར་ཁོར་ཡུག་དག་ནས་འབྱུང་། །གང་གཱ་ཤར་ཕྱོགས་རྒྱ་མཚོར་འགྲོ་བ་
སྟེ།སིན་དྷུ་ལྷོ་ཕྱོགས་རྒྱ་མཚོར་འགྲོ་བ་ཡིན། །པཀྵུ་ཡང་ནི་ནུབ་ཕྱོགས་རྒྱ་

མཚོར་འགྲོ །དེ་བཞིན་བྱང་ཕྱོགས་རྒྱ་མཚོར་སི་ཏ་འགྲོ། །ཆུ་ཀླུང་རབ་མཆོག་
བཞི་པོ་འདི་དག་ནི། །མཆོག་ཏུ་བཟང་ཞིང་སོ་སོར་འབབ་པ་སྟེ། །རེ་རེ་ཞིང་
ཡང་ལྔ་བརྒྱ་ཁྱེར་ནས་ནི། །ཆུའི་རྒྱུན་ཡང་རྒྱ་མཚོ་ཆེན་པོར་འགྲོ། །ཞེས་
གསུངས་པའི་ཕྱིར། ལུང་སྨན་གྱི་གཞི་ལས་ཀྱང་། བཞི་པོ་དེ་དག་གངས་རི་
ལས་འབབ་པར་བཤད་དེ། དེ་ཉིད་ལས། གནོད་སྦྱིན་གཏུམ་པོ་མི་བཟད་
གནས་པ་ཡིད་འོང་ཞིང་། །མེ་ཏོག་སྣ་ཚོགས་ཤིང་གི་རྣམ་པར་མཛེས་བྱས་པ། །
དེ་ལས་རྒྱ་མཚོ་དུག་ཅན་དག་ཏུ་འགྲོ་བ་ཡི། །ཆུ་བོ་ཆེན་པོ་བཞི་པོ་འདི་དག་
ཕྱོགས་བཞིར་འབབ། །གངྒ་སིན་དྷཱུ་དེ་བཞིན་པཀྵུ་དང༌། སི་ཏ་དེ་ལ་རྫུ་འཕྲུལ་
སྟོབས་ཐོབ་པ། །མ་གཏོགས་མི་རྣམས་ཀྱིས་ནི་མི་བགྲོད་པས། །དེར་ནི་ཐུབ་པ་
དགེ་འདུན་བཅས་པ་བཞུགས། །ཞེས་གསུངས་པའི་ཕྱིར། གཞན་ཡང་། མཚོ་
མ་དྲོས་པ་དེ་ཁྱད་ཆོས་དུ་མ་དང་ལྡན་ཏེ། དེ་ནི་འཛམ་བུའི་གླིང་གི་ཆུ་ཀླུང་
ཐམས་ཅད་ཀྱི་འབྱུང་ཁུངས་དང་། མེ་ཏོག་དང་འབྲས་བུ་དང་སྨན་དང་།
ནགས་ཚལ་ལ་སོགས་པ་དང༌། རྒྱ་(༢༡བ) མཚོ་རིན་པོ་ཆེ་ཐམས་ཅད་ཀྱང་དེ་
ན་གནས་པའི་ཀླུའི་རྒྱལ་པོའི་མཐུ་ལས་བྱུང་བའི་ཕྱིར་ཏེ། མདོ་སྡུད་པ་ལས།
འཛམ་བུའི་གླིང་འདིར་ཆུ་ཀླུང་ཇི་སྙེད་ཅིག་འབབ་ཅིང་། །མེ་ཏོག་འབྲས་ལྡན་
སྨན་དང་ནགས་ཚལ་སྐྱེད་བྱེད་པ། །མ་དྲོས་གནས་པའི་ཀླུ་དབང་ཀླུ་བདག་
བརྟེན་ནས་བྱུང་། །དེ་ནི་ཀླུའི་རྒྱལ་པོ་དེ་ཡི་མཐུ་དཔལ་ཡིན། །ཞེས་གསུངས་
པ་དང་མཐུན་པ་ཡིན་ནོ། །མཚོ་དེའི་འགྲམ་ན་ཤིང་འཛམ་བུ་བྲིཀྵ་ཞེས་བྱ་བ་
འབྲས་བུ་རོ་མངར་བ་ཁྱད་པར་ཅན་དང་ལྡན་པ། རྫ་མ་ཙམ་འབྱུང་བ་ཡོད་
དེ། འབྲས་བུ་དེ་སྨིན་པ་ཆུའི་ནང་དུ་ལྷུང་བ་ལས་འཛམ་བུ་ཞེས་པའི་སྒྲ་
འབྱུང་བ་ཡོད་པས་གླིང་འདི་ལ་འཛམ་བུ་གླིང་ཡང་ཞེས་བྱ། འབྲས་བུ་དེ་དེར་
གནས་པའི་ཀླུའི་རྒྱལ་པོ་དག་གིས་ཉར་སྤྲུལ་ནས་ཟ་བ་དང་། མ་ཟོས་པ་
འཛམ་བུ་ཆུ་བོའི་གསེར་དུ་འགྱུར་བ་དང་། ཡང་ན་ཟོས་པའི་བྲུན་དེར་འགྱུར་

ཞེས་བྱའོ། ། །རི་སྤོས་ངད་ལྡང་གི་བྱང་ཕྱོགས་ནས་དཔག་ཚད་ཉི་ཤུ་འདས་པ་
ན་བྲག་གསེར་གྱི་བྱ་སྐྱིབས་ལྷ་མ་ཡིན་གྱི་ངོས་ཞེས་པ་ངོས་རེ་རེ་ལ་དཔག་
ཚད་ལྔ་བཅུ་ལྔ་བཅུ་ཡོད་ཅིང་། མཐའ་དཔག་ཚད་ཉིས་བརྒྱས་བསྐོར་བ།
འཕངས་སུ་དཔག་ཚད་ཕྱེད་དང་བཞི་འཕགས་པ། བྲག་གཡོག་བརྒྱ་སྟོང་དང་
བཅས་པ་མཛེས་ཤིང་བལྟ་ན་སྡུག་པ་ཡོད་དེ། བྲག་དེའི་བྱང་དུ་དཔག་ཚང་ཉི་
ཤུ་འདས་པ་ན་ཤིང་ས་ལའི་རྒྱལ་པོ་རབ་བརྟན་ཞེས་བྱ་བ་རྩ་བ་འདོམ་བཞི་
བཅུ་ཐུར་དུ་ཟུག་པ་ས་ལའི་ཕྲེང་བ་རིམ་པ་བདུན་གྱིས་བསྐོར་བའི་རིམ་ང་
དང་པོའི་རྩ་བ་འདོམ་བཅུ་གསུམ་ཟུག་པ་ནས། བདུན་པའི་རྩ་བ་འདོམ་
བདུན་གྱི་བར་དུ་ཟུག་པ། ས་ལའི་རྒྱལ་པོའི་ཡལ་འདབ་ཀྱིས་ས་ལའི་ཕྲེང་བ་
དང་པོ་ལ་རེག་པ་ནས། དྲུག་པའི་ཡལ་འདབ་བདུན་པ་ལ་རེག་ཅིང་། བདུན་
པའི་ཡལ་འདབ་ཀྱིས་ནམ་མཁའ་ཁྱབ་པ་ལྟ་བུར་གནས་པ་ཡོད། ཤིང་དེའི
ཤར་དུ་དཔག་ཚད་ཉི་ཤུ་འདས་པ་ན། རྫིང་བུ་དལ་གྱིས་འབབ་ཅེས་བྱ་བ་རྒྱ་
ཁྱོན་ལ་( ༢༢ན)སོགས་པ་མཚོ་མ་དྲོས་པ་དང་མཚུངས་པ་རྫིང་གཡོགས་བརྒྱ་
སྟོང་དང་བཅས་པ་ཡོད། བརྒྱ་བྱིན་གྱི་གཡུལ་ངོར་སྤྱོད་པའི་གླང་པོ་ཆེ་རབ་
བརྟན་ཞེས་བྱ་བ་ལུས་དཀར་ཞིང་མགོ་བོ་སྔོན་པོའི་དབུས་དམར་བ་མཆེ་བ་
དྲུག་དང་ལྡན་པ། སྲིད་དུ་དཔག་ཚད་ཕྱེད་དང་གསུམ། རྒྱབ་མདུན་གཉིས་
རེ་རེ། ཞེང་དུ་དཔག་ཚད་གཅིག་མཐའ་བསྐོར་ལ་དཔག་ཚད་བདུན།
འཕངས་སུ་དཔག་ཚད་ཕྱེད་གཉིས་ཡོད་པ། གླང་གཡོག་བརྒྱ་སྟོང་དང་བཅས་
པ། དགུན་ཟླ་བ་བཞིར་བྲག་གསེར་གྱི་བྱ་སྐྱིབས་སུ་གནས། དཔྱིད་ཟླ་བཞི་ལ་
རབ་བརྟན་དུ་གནས། དབྱར་ཟླ་བ་བཞིར་རྫིང་བུ་དལ་གྱིས་འབབ་ཏུ་གནས་
སོ། །གཞན་ཡང་། འཛམ་བུའི་གླིང་གི་ཁྱད་ཆོས་ཡོད་དེ། ནུབ་ན་ཨུ་རྒྱན་གྱི་
གནས་ཨུ་རྒྱན། བྱང་ན་རྡོ་རྗེ་འཆང་གི་ཕོ་བྲང་ཤམྦྷ་ལ། ལྷོ་ན་སྤྱན་རས་
གཟིགས་ཀྱི་ཕོ་བྲང་རི་བོ་གྲུ་འཛིན། ཤར་ན་འཇམ་དབྱངས་ཀྱི་ཕོ་བྲང་རྒྱ་ནག་

རི་བོ་རྩེ་ལྔ་། དབུས་ན་དུས་གསུམ་གྱི་སངས་རྒྱས་ཐམས་ཅད་སངས་རྒྱས་པའི་
གནས་རྡོ་རྗེ་གདན་མེ་ཆུ་རླུང་གསུམ་གྱིས་མི་འཇིག་པ་ཡུལ་དབུས་ཀྱི་གྲོང་
ཁྱེར་ཆེན་པོ་དྲུག་གིས་བརྒྱན་པ་དང་། གཞན་ཡང༌། གངས་རི་མ་ལ་ཡ་དང་།
འབིགས་བྱེད་དང་། མན་དཱ་ར་དང་། བྱ་རྒོད་ཕུང་པོའི་རི་དང་། གཞན་ཡང་།
ཡུལ་ཆེན་པོ་བཅུ་དྲུག །ཡུལ་ཕྲན་སྟོང་དང་བཅས་པ་ཡོད་ཅིང་། གླིང་འདིའི་
འཁོར་ན་གསེར་གླིང་། ཟངས་གླིང་། ཙུ་ཏའི་གླིང༌། ཡ་མོའི་ན་གླིང་རྣམས་
ཡོད་པ། ཆོས་དར་བ་དང་། ཚེ་སྟོད་ལ་བསགས་པའི་ལས་ཀྱི་འབྲས་བུ་ཚེ་སྨད་
ལ་སྨིན་པའི་ལས་ཀྱི་ས་པ་ཡིན་པའི་ཁྱད་པར་དང་ལྡན་པའི་ཕྱིར། དངོས་དང་།
ཞར་བྱུང་གཉིས། དང་པོ་ལ་ངན་སོང་དང༌། མཐོ་རིས་ཀྱི་གནས་བཤད་པ་
གཉིས་ལས། དང་པོ་ལ་ཚ་དམྱལ་བཤད་པ། གྲང་དམྱལ་བཤད་པ། ཞར་བྱུང་
ཡི་དྭགས་( ༢༢བ)དུད་འགྲོ་ལྷ་མ་ཡིན་གསུམ་གྱི་གནས་བཤད་པ་དང་གསུམ།
དང་པོ་ནི། འདི་འོག་སྟོང་ཕྲག་ཉི་ཤུ་ན། །ཞེས་སོགས་རྐང་པ་བདུན་བྱུང་།
འཛམ་བུའི་གླིང་འདི་ནས་འོག་ཏུ་དཔག་ཚད་སྟོང་ཕྲག་ཉི་ཤུ་འདས་པ་ན།
མནར་མེད་ཀྱི་གནས་ཀྱི་ཡང་ཐོག་ཡོད་ཅིང་། མནར་མེད་ཀྱི་གནས་ཆོས་ཅན།
ཁྱོད་ཀྱི་རྒྱ་རྔམས་ཀྱི་ཚད་སྒྲ་དོན་ཡོད་དེ། རྔམས་སུ་དཔག་ཚད་སྟོང་ཕྲག་ཉི་
ཤུ་ཡོད། རྒྱར་དཔག་ཚད་སྟོང་ཕྲག་ཉི་ཤུ་པོ་དེ་ཙམ་ཡོད་ལ། ཁྱོད་ལ་གནས་
པའི་སེམས་ཅན་རྣམས་སྡུག་བསྔལ་གྱིས་བར་མཚམས་མེད་པར་མནར་བས་
མནར་མེད་ཅེས་བཤད་པའི་ཕྱིར། ཚ་དམྱལ་གཞན་རྣམས་ཀྱི་གནས་ཚུལ་ཡོད་
དེ། མནར་མེད་ཀྱི་གནས་དེའི་སྟེང་ན་རབ་ཏུ་ཚ་བ་དང༌། ཚ་བ་དང་། ངུ་
འབོད་ཆེན་པོ་དང་། ངུ་འབོད་དང་། བསྡུས་འཇོམས་དང༌། ཐིག་ནག་དང༌།
ཡང་སོས་ཏེ་དམྱལ་བ་བདུན་རིམ་པ་བཞིན་བརྩེགས་ནས་གནས་པའི་ཕྱིར།
ཡང་སོས་སོགས་ཀྱི་སྒྲ་དོན་ཡོད་དེ། ཕན་ཚུན་མཚོན་གྱིས་བཏབ་སྟེ། བསད་

པ་ནམ་མཁའ་ནས་ཡང་སོས་པར་གྱུར་ཅིག་ཅེས་པའི་སྒྲ་འབྱུང་ཞིང་སོས
པས་ན་ཡང་སོས། ལུས་ལ་ཐིག་ནག་པོ་བཏབ་ནས་སྤྱི་བོ་ནས་སོག་ལེས་གཤེག་
པས་ཐིག་ནག་དང་། དམྱལ་སྲུང་རྣམས་ཀྱིས་བསྡུས་ཤིང་འཇོམས་པར་བྱེད་
པས་ན་བསྡུས་འཇོམས་དང་། ལུས་ལ་མེ་རབ་ཏུ་འབར་བས་སྐྲག་པའི་ང་རོ་
འབྱིན་པས་ན་ངུ་འབོད་དང༌། དེ་བས་སྡུག་བསྔལ་ཉིས་འགྱུར་གྱི་ཆེ་བའི་ངུ་
འབོད་ཆེན་པོ། དེ་བས་ཀྱང་ཆེ་བའི་སྡུག་བསྔལ་རྫ་བུམ་དགའ་བོ་དང་ཉེར་
དགའི་ནང་དུ་མྱོང་བས་ན་ཚ་བ་དང༌། དེ་བས་སྡུག་བསྔལ་ཉིས་འགྱུར་གྱི་ཆེ་
བ་ལྕགས་ཀྱི་ཁང་པ་མེ་འབར་བའི་ནང་དུ་མྱོང་བས་ན་རབ་ཏུ་ཚ་བ་ཞེས་
བཤད་པའི་ཕྱིར། ཚ་དམྱལ་བརྒྱད་པོ་དེ་ཀུན་རེ་རེ་ལའང་ལྷག་མ་འཁོར་བཅུ་
དྲུག་བཅུ་དྲུག་ཡོད་དེ། བརྒྱད་པོ་དེ་དག་གི་ངོས་བཞི་པོ་རེ་རེ་ན་མེ་མ་མུར་
གྱི་འོབས་དང་། རོ་མྱག་གི་འདམ་དང༌། སྤུ་གྲི་གཏམ་པའི་ལམ་དང་སོགས་
པས་( ༢༣ན)བསྡུས་པ་རལ་གྲི་ལོ་མའི་ནགས་ཚལ་དང༌། ལྕགས་ཀྱི་ཤལ་མ་
ལིའི་སྡོང་པོ་དང༌། ཁྱི་སྲེ་བོ་ལྕགས་ཀྱི་མཆེ་བ་ཅན་དང་། བྱ་ཁྭ་ཏ་ལྕགས་ཀྱི་
མཆུ་ཅན་དང་བཞི་གཅིག་ཏུ་གྲངས་པ་དང་། ཐལ་ཆེན་གྱི་ཆུ་བོ་རབ་མེད་
དང་བཞི་བཞི་ཡོད་པས་བཞི་བཞི་བཅུ་དྲུག་ཡོད་པའི་ཕྱིར། གཉིས་པ། ཆུ་
བུར་ཅན་སོགས་གྲང་བརྒྱད་གཞན། །ཞེས་བཤད་པས། ཚ་དམྱལ་ལས་གཞན་
གྲང་དམྱལ་དེ་ལ་བརྒྱད་ཡོད་དེ། གྲང་བས་ཉེན་པས་ལུས་ཆུ་བུར་ཅན་དང་།
སོགས་པས་བསྡུས་པ་ཆུ་བུར་རྡོལ་བ་ཅན་དང༌། སོ་ཐམ་ཐམ་པ་དང་། ཨ་ཆུ་
ཟེར་བ་དང་། ཀྱེ་ཧུད་ཟེར་བ་དང་། ལུས་ཨུཏྤལ་གྱི་འདབ་མ་ལྟར་གས་པ་
དང་། པདྨའི་འདབ་མ་ལྟར་གས་པ་དང་། པདྨའི་འདབ་མ་ལྟར་ཆེར་གས་པ་
རྣམས་སུ་ཡོད་པའི་ཕྱིར། དམྱལ་སྲུང་རྣམས་ཀྱིས་དམྱལ་བའི་སྡུག་བསྔལ་ད་
ལྟ་མི་མྱོང་བའི་རྒྱུ་མཚན་ཡོད་དེ། ལས་ཀྱིས་མཚམས་བཅད་པའི་ཕྱིར། དེའི་
གནས་ཡོད་དེ། གྲང་དམྱལ་བརྒྱད་ཚ་དམྱལ་བརྒྱད་ཀྱི་འཁོར་ཡིན་པས། ཚ་

དཔག་ཚད་ཁྲི་ཆིག་སྟོང་འདས་པ་ན་གྲོང་ཁྱེར་གསེར་ལྡན་ན་ལྷ་མིན་གྱི་
དབང་པོ་ཐག་བཟང་རི་གནས་ལ། ལྷ་མ་ཡིན་གྱི་གྲོང་ཁྱེར་དེ་རྣམས་ཀྱི་ཚད་
ཡོད་དེ། དཔག་ཚད་བརྒྱ་སྟོང་རེ་ཡོད་པར་མཚུངས་པའི་ཕྱིར། ལྷ་མ་ཡིན་
རྣམས་ཀྱི་ཁྱད་ཆོས་ཡོད་དེ། སུམ་ཅུ་རྩ་གསུམ་པ་ལ་ཇི་ལྟར་ཡོད་པ་ལྟར་སྲུང་
མ་དང་། བལྟ་ན་སྡུག་གི་དོད་གསེར་ལྡན་དང་། སྲང་དང་འོབས་འབབ་
སྟེགས་དང་། ཟམ་པ་དང༌། རྣམ་པར་རྒྱལ་བའི་ཁང་བཟང་གི་དོད་ཕོ་བྲང་
གཏམ་པ་ཅན་དང་། ཤིང་ཡོངས་འདུའི་དོད་ཤིང་ཙི་ཏ་པ་ལི་དང་། ། ཆོས་
བཟང་གི་དོད་ནོར་བཟང་དང༌། རྡོ་ལེབ་དཀར་པོའི་དོད་རྡོ་ལེབ་བཟང་པོ་
དང་། ཚལ་བཞིའི་དོད་ཀུན་ཏུ་དགའ་བ་དང་། རབ་ཏུ་དགའ་བ་དང་།
དགའ་བ་དང་། ཀུན་ཏུ་རབ་དགའ་བ་བཞི་དང་། ས་གཞི་བཞིའི་དོད་ས་གཞི་
ཀུན་ཏུ་( ༢ ༤ན) དགའ་བ་དང་། རབ་དགའ་མ་དང་། དགའ་མ་དང་། ཀུན ཏུ་
རབ་དགའ་མ་བཞི་དང་། གཡུལ་ངོར་སྤྱོད་པའི་གླང་པོ་ཆེ་བཟོད་པར་དཀའ་
བ་དང་། སྐྱེད་མོས་ཚལ་དུ་སྤྱོད་པའི་གླང་ཆེན་ཏེ་སེ་གངས་རྩེགས་དང་། རྟའི་
རྒྱལ་པོ་གྲགས་འཇིངས་ཞེས་བྱ་བ་ཐམས་ཅད་བརྒྱ་བྱིན་ལ་འགྲན་པར་བྱེད་
པ་ཡོད་པའི་ཕྱིར་ཏེ། གདགས་པ་ལས། བསྲུང་མ་ལྷ་ཡི་གྲོང་ཁྱེར་སྤང་དང་
རྣམ་རྒྱལ་བྱེད། །ཆོས་བཟང་རྒྱུ་བའི་ལམ་དང་འོབས་དང་སྐྱེད་མོས་ཚལ། །ས་
གཞི་དང་ནི་ཡོངས་འདུའི་རྡོ་དང་གླང་ཆེན་རྣམས། །ལྷ་མིན་རྣམས་ཀྱི་དེ་དག་
འདྲ་བ་ཡོད། །ཅེས་གསུངས་པའི་ཕྱིར།
གཉིས་པ་མཐོ་རིས་ཀྱི་གནས་བཤད་པ་ལ། མིའི་གནས་གོང་དུ་བཤད་
ཟིན་ལ། ལྷའི་གནས་བཤད་པ་ལ། ས་དང་འབྲེལ་བ་དང་མ་འབྲེལ་བ་གཉིས།
དང་པོ་ལ་རྒྱལ་ཆེན་རིགས་བཞིའི་གནས་དང༌། སུམ་ཅུ་རྩ་གསུམ་གྱི་གནས་
བཤད་པ་གཉིས། དང་པོ་ལ། གཞལ་མེད་ཁང་ལ་བརྟེན་པ་དང་། རི་ལ་
བརྟེན་པ་གཉིས། དང་པོ་ལ། ཉི་ཟླའི་བར་ཐག །ཉི་ཟླའི་ཚད། ཉི་མས་གླིང་

བཞིར་བྱ་བ་བྱེད་ཚུལ། ཉི་མ་ལྡོག་པའི་དུས། རིང་ཐུང་གི་ཚད། རིང་ཐུང་དུ་
འགྱུར་བའི་རྒྱུ་མཚན། ཟླ་བ་འཕེལ་འགྲིབ་ཀྱི་རྒྱུ་མཚན་བསྟན་པ་དང་བདུན།
དང་པོ་ནི། ཉི་ཟླ་ལྷུན་པོའི་ཕྱེད་ནའོ། །ཞེས་པས་བཤད། ཉི་ཟླ་གཉིས་ཆོས་
ཅན། ཁྱོད་འཆར་བའི་བར་ཐག་ཡོད་དེ། ཁྱོད་ལྷུན་པོའི་ཆུ་མཚམས་ཡན་ཆད་
ཀྱི་ཕྱེད་དེ། དཔག་ཚད་བཞི་ཁྲིའི་མཚམས་གཉའ་ཤིང་འཛིན་གྱི་རྩེ་མོའི་ཐད་
ཀྱི་ནམ་མཁའ་ནས་འཆར་བའི་ཕྱིར། གཉིས་པ་ནི། དཔག་ཚད་ལྔ་བཅུ་གཅིག་
དང་བཅས། །ཞེས་པས་བཤད། ཉི་ཟླ་གཉིས་ཀྱི་རྒྱ་རྔམས་ཀྱི་ཚད་ཡོད་དེ། ཟླ་
བ་ལ་དབུས་སུ་དཔག་ཚད་ལྔ་བཅུ་དང་། མཐའ་བསྐོར་དུ་དཔག་ཚད་བརྒྱ་ལྔ་
བཅུ་ཡོད། ཉི་མ་ལ་དབུས་སུ་དཔག་ཚད་ལྔ་བཅུ་ང་གཅིག་དང་། མཐའ་སྐོར་
དུ་དཔག་ཚད་( ༢ ༤བ) བརྒྱ་ལྔ་བཅུ་ང་གསུམ་ཡོད། ཉི་ཟླ་གཉིས་ཀ་ལ་འཕངས་
སུ་དཔག་ཚད་ཕྱེད་དང་དྲུག་དང་གཅིག་གི་བཅོ་བརྒྱད་ཀྱི་ཆ་གཅིག་ཡོད་
པའི་ཕྱིར། རྒྱུ་ནི་ཉི་མ་ནོར་བུ་མེ་ཤེལ་ལས་གྲུབ། ཟླ་བ་ཆུ་ཤེལ་ལས་གྲུབ།
གཉིས་ཀའི་སྟེང་ན་གསེར་གྱི་དྲ་བ་དཔག་ཚད་ཕྱེད་པས་བསྐོར་བ། ནང་ན་
གཞལ་ཡས་ཁང་དང་། སྐྱེད་མོས་ཚལ་དང་དཔག་བསམ་གྱི་ཤིང་ལ་སོགས་པ་
འབྱོར་བ་དུ་མ་དང་བཅས། ལྷའི་བུ་ཉི་མ་དང་ཟླ་བ་གཉིས་འཁོར་དང་བཅས་
པ་གནས་སོ། །སྐར་མའི་ཚད་ཡོད་དེ། ཆེ་བ་རྒྱང་གྲགས་བཅོ་བརྒྱད་དང་།
འབྲིང་པོ་རྣམས་རྒྱང་གྲགས་བཅུ་ནས་བཅུ་གཉིས་ཀྱི་བར་ཡོད། ཆུང་བ་ལ་
རྒྱང་གྲགས་གཅིག་ཡོད་པའི་ཕྱིར། རྒྱུ་ནི་སྐར་མ་ཐམས་ཅད་ཆུ་ཤེལ་ལས་གྲུབ།
སྟེང་ན་ཉི་ཟླ་གཉིས་ལ་བཤད་པ་ལྟར་ཡོད་དོ། །གླིང་བཞི་གཅིག་གི་སྐར་མའི་
གྲངས་ཡོད་དེ། དུང་ཕྱུར་གཉིས་བྱེ་བ་བརྒྱད་ས་ཡ་ལྔ་ཡོད་པའི་ཕྱིར། གསུམ་
པ་ནི། ནམ་ཕྱེད་ཞེས་སོགས་རྐང་པ་གཉིས་བྱུང༌། དོན་ནི། ཉི་མས་གླིང་བཞི་
ལ་བྱ་བ་བྱེད་ཚུལ་ཡོད་དེ། འཛམ་བུའི་གླིང་དུ་ནམ་ཕྱེད་པ། བ་ལང་སྤྱོད་དུ་
ཉི་མ་ནུབ་པ་དང་། ། སྒྲ་མི་སྙན་དུ་ཉི་མ་ཕྱེད་པ། ལུས་འཕགས་པོར་ཉི་མ་

འཆར་བ་རྣམས་དུས་གཅིག་ཏུ་འབྱུང་བའི་ཚུལ་གྱིས་བྱ་བ་བྱེད་པའི་ཕྱེར།
དེས་མཚོན་ནས་ནུབ་ཏུ་ནམ་ཕྱེད་པ་སོགས་ལ་ཡང་སྦྱར་རོ། །ཉི་མ་ཕྱེད་པའི་
དུས་ཡོད་དེ། ཉི་མའི་དཀྱིལ་འཁོར་གླིང་དེའི་ཤར་ནུབ་ཀྱི་དཀྱིལ་དྲང་ཐད་དུ་
སླེབས་པ་ལ་བྱེད་ཀྱི། སྔ་དྲོ་དང་ཕྱི་དྲོ་ཡུད་ཙམ་གྱི་གྲངས་མཉམ་པ་ལ་མི་བྱེད་
པའི་ཕྱིར། བཙུན་པ་གཞན་དག་ནི་ཡུད་ཙམ་གྱི་གྲངས་ཀྱི་སྒོ་ནས་འཇོག་ཀྱང་
མི་འཐད་དོ། །
བཞི་པ་ནི། ཁོ་ན་རེ། ཉི་མས་གླིང་བཞིར་བྱ་བ་བྱེད་ཚུལ་དེ་ལྟར་ཡིན་ན།
དབྱར་དགུན་གྱི་ཉི་མ་ལྡོག་དུས་ཇི་ལྟ་བུ་ཞེ་ན། དེ་འཆད་པ་ལ། དབྱར་གྱི་ཟླ
བ་གཉིས་པ་ཡི། །ཞེས་སོགས་རྐང་པ་བཞིས་བཤད། འདིའི་སྐབས་སུ་སྤྱིའི་
དོན་དང་། ཡན་ལག་གི་དོན་གཉིས། དང་པོ་(༢༥ན) ལ་དུས་ཚིགས་ཀྱི་ཐོག་མ་
ངོས་བཟུང་བ། དུས་ཚིགས་ཀྱི་དབྱེ་བ། སོ་སོའི་རང་བཞིན། གསོ་སྦྱོང་དང་
དབྱར་གནས་དང་དགག་དབྱེ་སོགས་འབྱུང་བའི་དུས་ངོས་བཟུང་བ། ཟླ་བའི་
བཤོལ་འབྱུང་ཚུལ་དང་ལྔ་། དང་པོ་ནི། མདོ་རྒྱུད་བསྟན་བཅོས་རྣམས་ལས།
དུས་མགོ་དང་། ལོ་མགོ་འཛིན་ཚུལ་མང་དུ་གསུངས་ཏེ། གསེར་འོད་དམ་
པ་ལས། ཟླ་གསུམ་དབྱར་ཏེ་ཟླ་གསུམ་སྟོན་དུ་ཤེས། །གསུམ་ནི་དགུན་ཡིན་
གསུམ་ནི་དཔྱིད་ཡིན་ནོ། །ཞེས་དབྱར་ཟླ་ར་བ་སྣྲོན་གྱི་ཟླ་བ་ནས་ལོ་མགོ་
འཛིན། བདེ་མཆོག་རྡོ་རྗེ་མཁའ་འགྲོའི་རྒྱུད་ལས། དགུན་ཟླ་འབྲིང་པོ་ནས་ལོ་
མགོ་འཛིན་པར་བཤད། དུས་འཁོར་བ་རྣམས་ནི། སྟོན་པ་མངོན་པར་རྫོགས་
པར་སངས་རྒྱས་པའི་ཕྱི་ལོ་དཔྱིད་ཟླ་འབྲིང་པོ་ནག་པ་ལ། དཔལ་ལྡན་འབྲས་
སྤུངས་སུ་རྒྱལ་པོ་ཟླ་བ་བཟང་པོ་ལ་དུས་ཀྱི་འཁོར་ལོའི་རྒྱུད་གསུངས་པའི་
དུས་ནས། ལོ་མགོ་འཛིན་པའི་ཕྱིར། མདོ་རྒྱུད་བསྟན་བཅོས་རྣམས་ལས་ལོ་
མགོ་འཛིན་ཚུལ་མི་འདྲ་བ་མང་དུ་གསུངས་ཀྱང་། འདུལ་མངོན་གཞིར་
བཞག་པ་ལ། ཧོར་ཟླ་བཅུ་པའི་ཚེས་བཅུ་དྲུག་གི་སྐྱ་རེངས་དང་པོ་ཤར་བ་ན།

སྐད་ཅིག་མ་དང་། དེ་དྲུག་ཅུ་ལ་ཐང་ཅིག །དེ་སུམ་ཅུ་ལ་ཡུད་ཙམ་གཅིག །དེ་
སུམ་ཅུ་ལ་ཉིན་ཞག་གཅིག །དེ་སུམ་ཅུ་ལ་ཟླ་བ་གཅིག་ཟླ་བ་བཅུ་གཉིས་ཞག་
མི་ཐུབ་ཀྱི་ཞག་དྲུག་དང་བཅས་པ་ལ་ལོ་གཅིག་ཏུ་འཇོག་སྟེ། མཛོད་ལས།
སྐད་ཅིག་མ་བརྒྱ་ཉི་ཤུ་ལ། །དེའི་སྐད་ཅིག་དེ་དག་ཀྱང་། །དྲུག་ཅུ་ལ་ནི་ཐང་
གཅིག་གོ །ཡུད་ཙམ་ཉིན་ཞག་ཟླ་གསུམ་ནི། །གོང་ནས་གོང་དུ་སུམ་ཅུ་འགྱུར།།
ཞག་མི་ཐུབ་དང་བཅས་པ་ཡི། །ཟླ་བ་བཅུ་གཉིས་ལ་ལོ་གཅིག །ཅེས་གསུངས་
པའི་ཕྱིར། ཞིབ་ཏུ་རྩིས་ན་ལོ་གཅིག་ལ་ཚེས་ཟླ་བཅུ་གཉིས། ཚེས་ཞག་བཅུ་
གཅིག་དང་། ཆུ་ཚོད་བཅུ་གཅིག་དང་བཅས་པ་ཡོད་དེ། སྐྱེས་བུ་ནད་མེད་ཀྱི་
དབུགས་ཕྱིར་འགྲོ་བ་དང་ནང་དུ་བསྡུས་པའི་དབུགས་ཁུག་པ་དྲུག་ལ་ཆུ་
སྲང་གཅིག །( ༢༦ན) ཆུ་སྲང་དྲུག་ཅུ་ལ་ཆུ་ཚོད་གཅིག །ཆུ་ཚོད་ང་དགུ་རྗེས་
འབྲང་དང་བཅས་པ་ལ་ཚེས་ཞག་གཅིག །དེ་སུམ་ཅུ་ལ་ཚེས་ཟླ་གཅིག །ཚེས་
ཟླ་བཅུ་གཉིས་དང་ཚེས་ཞག་བཅུ་གཅིག་དང༌། ཆུ་ཚོད་བཅུ་གཅིག་ལ་ལོ་
གཅིག་ཏུ་འཇོག་པའི་ཕྱིར། གཉིས་པ་ལ་དུས་ཀྱི་ཕྱི་མོ་ལོ་བཤད་པ། ལོ་ལས་ཕྱེ་
བའི་ཟླ་བ་བཤད་པ། ལོ་ཟླ་ཞག་གསུམ་གྱི་ཁྱད་པར་དང་། ཞར་བྱུང་སྐར་མའི་
དབྱེ་བ་བཤད་པ་དང་བཞི། དང་པོ་ནི། རྒྱ་ནག་པ་ལྟར་ན། བྱི་བ་ལོ་སོགས་
བཅུ་གཉིས་ཡོད། དེ་རེ་རེ་ལ་ཤིང་མེས་ལྕགས་ཆུ་དང་ལྔ་ཕྱེ་བས་ལོ་རྒན་དྲུག་
ཅུ་ཡོད་དེ། བྱི་བ་ལ་ཤིང་ཕོ་བྱི་བ། མེ་ཕོ། ས་ཕོ། ལྕགས་ཕོ། ཆུ་ཕོ་བྱི་བ་དང་
ལྔ་སྟེ། དེ་བཞིན་དུ་གླང་ལ་ཤིང་མོ། མེ་མོ། ས་མོ། ལྕགས་མོ། ཆུ་མོ་དང་ལྔ་
ཡོད། དེ་བཞིན་དུ་ལྷག་མ་རྣམས་ལ་ཡང་ལྔ་ལྔ་ཡོད་པའི་ཕྱིར། ཕོ་མོའི་ཁྱད་
པར་ཡོད་དེ། བྱི་སྟག་འབྲུག་རྟ་སྤྲེལ་ཁྱི་ཕོ། །གླང་ཡོས་སྦྲུལ་ལུག་བྱ་ཕག་མོ། །
ཞེས་གསུངས་པ་ལྟར། ཕོ་དྲུག་མོ་དྲུག་ཏུ་ཕྱེ་བའི་དྲུག་ཅུ་ཡོད་པའི་ཕྱིར། རྒྱ
གར་པ་ལྟར་ན། རབ་བྱུང་གི་ལོ་ལ་སོགས་པ་ལོ་རྒན་དྲུག་ཅུ་ཡོད་དེ། ཕྱག་
རྡོར་བསྟོད་འགྲེལ་ལས། བ་བྱུང་རྣམ་བྱུང་དཀར་པོ་དང་། །རབ་མྱོས་སྐྱེས་

པའི་ཁྱིམ་གསུམ་དགུན་དུས་ཀྱི་ཁྱིམ་གསུམ་དང་། ཉ་ལུག་གླང་གི་ཁྱིམ་གསུམ་
དཔྱིད་དུས་ཀྱི་ཁྱིམ་གསུམ་དང༌། འཁྲིག་པ་ཀར་ཀ་ཊ་སེངྒེའི་ཁྱིམ་གསུམ་
དབྱར་དུས་ཀྱི་ཁྱིམ་གསུམ་དང་། བུ་མོ་སྲང་སྡིག་པའི་ཁྱིམ་གསུམ་སྟོན་དུས་ཀྱི་
ཁྱིམ་གསུམ་དུ་( ༢ ༧ན)རིམ་བཞིན་འཇོག་རིགས་ཏེ། ཉི་མ་གཞུའི་ཁྱིམ་ན་
གནས་པའི་ཟླ་བ་དེ་དང་དགུན་ཟླ་ར་བ་དོན་གཅིག་པ་སོགས་ཡིན་པའི་ཕྱེར།
གཉིས་པ་ནི། ཉི་མས་རྒྱུ་སྐར་གཉིས་དང་བཞི་ཆ་རེ་ལ་རང་འགྲོས་ཀྱི་ཚུལ་གྱི་
ལོངས་སྤྱོད་པའི་ཡུན་ལ་ཁྱིམ་རེ་རེར་འཇོག་སྟེ། ཉི་མས་རྒྱུ་སྐར་ཉེར་བདུན་ལ་
རང་འགྲོས་ཀྱི་ལོངས་སྤྱོད་པའི་ཡུན་ཚད་ལ་ཁྱིམ་བཅུ་གཉིས་སུ་འབྱེད་རིགས་
པའི་ཕྱིར། དེར་ཐལ། ཉི་མ་དགུན་ཟླ་ར་བ་གཞུའི་ཁྱིམ་ན་གནས་པའི་དུས་སུ་
སྐར་མ་སྣུབས་དང་། ཆུ་སྟོད་ཆུ་སྨད་ཀྱི་བཞི་ཆ་ལ་ལོངས་སྤྱོད་པ་སོགས་
རིགས་པས་ཤེས་དགོས་པའི་ཕྱིར། ལོ་གཅིག་ལ་ཁྱིམ་ཞག་སུམ་བརྒྱ་དྲུག་ཅུ་
ཡོད་དེ། ལོ་གཅིག་ལ་ཁྱིམ་བཅུ་གཉིས་རྫོགས་པར་འཆར་དགོས་པའི་ཕྱིར།
ཁྱིམ་རེ་རེ་ལ་ཞག་སུམ་ཅུ་སུམ་ཅུ་ཡོད་པའི་ཕྱིར།
གཉིས་པ་ཉིན་ཞག་ནི། ཉི་མས་གླིང་ལ་བྱ་བ་བྱེད་ཚུལ་གྱི་སྒོ་ནས་འཇོག་
སྟེ། འཛམ་གླིང་དུ་ད་ནང་སྐྱ་རེངས་ཤར་བ་ནས་སང་སྐྱ་རེངས་འཆར་ཀ་ཚུན་
ལ་ཉིན་ཞག་གཅིག་ཏུ་འཇོག་པའི་ཕྱིར། གསུམ་པ་ཚེས་ཞག་ནི། ཟླ་བ་འཕེལ་
འགྲིབ་ཀྱི་སྒོ་ནས་འཇོག་པ་ཡིན་ཏེ། ཟླ་བ་ཡར་ངོ་འཕེལ་ཆ་བཅོ་ལྔ་། མར་ངོ་
འགྲིབ་ཆ་བཅོ་ལྔ་ཡོད་ཅིང་འཕེལ་ཆ་དང་འགྲིབ་ཆ་རེ་རེ་ལ་ཚེས་ཞག་རེ་རེར་
འཇོག་པའི་ཕྱིར། བཞི་པ་སྐར་མའི་དབྱེ་བ་ལ། སྐར་མ་སྤྱིའི་དབྱེ་བ་བཤད་
ཟིན་ལ། རྒྱུ་སྐར་ལ་དབྱེ་ན་ཉེར་བརྒྱད་ཡོད་དེ། སྨིན་དྲུག་སྣར་མ་མགོ་དང་
ལག །ནམ་སོ་རྒྱལ་སྐག་བདུན་པོ་ཤར། །ཆུ་དང་གྲེ་དབོ་མེ་བཞི་དང་། །ནག་
པ་ས་རི་ས་ག་བྱང་། །ལྷ་མཚམས་སྣྲོན་སྣུབས་ཆུ་སྟོད་དང་། །ཆུ་སྨད་གྲོ་བཞིན་
བྱི་ཞུན་ནུབ། །མོན་གྲེ་མོན་གྲུ་ཁྲུམས་སྟོད་སྨད། །ནམ་གྲུ་ཐ་སྐར་བྲ་ཉེ་ལྷོ། །

ལ་ཟླ་བ་གཅིག་དང་། དབྱར་ཐུང་ངུ་ནི་ཉིན་ཞག་གཅིག་དང་། དབྱར་རིང་པོ་
ལ་ཟླ་བ་གསུམ་ལ་ཞག་གཅིག་མ་ཚང་བ་ཡོད་པའི་ཕྱིར། མགོ་ཟླ་བ་སོགས་
( ༢ ༨ ན) བཞི་དགུན་དུས་དང་། ནག་པ་ཟླ་བ་སོགས་བཞི་དཔྱིད་དུས་དང་། གྲོ་
བཞིན་ཟླ་བ་དབྱར་ཙམ་གྱི་དུས་དང༌། ཁྲུམས་ཟླའི་མར་ངོའི་ཚེས་གཅིག་གི་
ཉིན་ཞག་གཅིག་པོ་དེ་དབྱར་ཐུང་ངུའི་དུས་དང༌། ཉིན་ཞག་གཅིག་པོ་དེ་མ་
ཚང་བའི་ཁྲུམས་ཟླ་བ་སོགས་གསུམ་དབྱར་རིང་པོའི་དུས་ཡིན་པའི་ཕྱིར།
མདོ་རྩ་བར་དེ་དག་ནི་ལྔའོ། ། །ཞེ་སོགས་གསུངས་པའི་ཕྱིར། དུས་ཚིགས་ལ་
ལྔར་གསུངས་པ་ལ་དགོས་པ་ཡོད་དེ། ཤི་བ་དང་འདྲ་བའི་དབྱར་ཐུང་དུ་ངོས་
བཟུང་བའི་དགོས་པ་ཡོད་པའི་ཕྱིར། དབྱར་ཐུང་ངུའི་ཉིན་ཞག་གཅིག་པོ་དེ་
ལ་ཤི་བ་དང་འདྲ་བ་ཞེས་བརྗོད་པའི་རྒྱུ་མཚན་ཡོད་དེ། ཤི་ལུས་ལ་སླར་རྣམ་
ཤེས་འཇུག་ཏུ་མི་རུང་བ་བཞིན་དུ། དབྱར་ཐུང་ངུ་ཁྲུམས་ཟླ་བའི་མར་ངོའི་
ཚེས་གཅིག་གི་ཉིན་ཞག་གཅིག་པོ་དེ་ལ་དབྱར་ཁས་མ་བླངས་ན། དེ་ཕན་ཆད་
ལོ་གཅིག་པོ་དེ་ལ་དབྱར་ཁས་ལེན་མི་འཆགས་པར་ཤེས་པའི་ཆེད་ཡིན་པའི་
ཕྱིར། བཞི་པ་ནི། དུས་ཚིག་ལ་དྲུག་ཏུ་དབྱེ་བའི་ཚུལ་ཡོད་ཏེ། དགུན་དགུན་
སྨད་དཔྱིད་སོས་ཀ། །དབྱར་སྟོན་ཏེ་དྲུག་ཡོད་ཅིང་། དུས་ཚིགས་ལ་དྲུག་ཏུ་ཕྱེ་
བའི་དེ་རེ་རེ་ལ་ཟླ་བ་གཉིས་གཉིས་ཡོད་པའི་ཕྱིར། དེར་ཐལ། མགོ་དང་རྒྱལ་
ཟླ་བ་གཉིས་དགུན་སྟོད་ཀྱི་ཟླ་བ་ཡིན་པའི་ཕྱིར། དུས་ཚིགས་ལ་དྲུག་ཏུ་ཕྱེ་བ་
ལ་དགོས་པ་ཡོད་དེ། དུས་ཚིགས་ལ་དྲུག་ཏུ་ཕྱེ་བའི་དུས་ཚིགས་རེ་རེ་ལ་ཟླ་བ་
གཉིས་གཉིས་ཡོད་པའི་ཟླ་བ་ཕྱེད་དང་གཉིས་འདས། ཕྱེད་ལུས་པའི་དུས་དེ་
གསོ་སྦྱོང་བཅུ་བཞི་པ་འབྱུང་བའི་དུས་སུ་ཤེས་པའི་དགོས་པ་ཡོད་པའི་ཕྱིར་
ཏེ། མཛོད་འགྲེལ་ལས། དགུན་དང་དཔྱིད་དང་དབྱར་རྣམས་ཀྱི། །ཞེས་
སོགས་གསུངས་པའི་ཕྱིར་དང༌། དགེ་ཚུལ་གྱི་ལོ་དྲི་བ་ལས། རྒྱལ་དང་དབོ་
དང་ས་ག་དང་། །ཆུ་སྟོད་ཁྲུམས་སྨད་སྨིན་དྲུག་བཅས། །འདི་རྣམས་ཀྱི་ནེ་

ཡོད་དེ། དཔེར་ན། ཤིང་ཕོ་བྱི་བ་ལྟ་བུའི་ལོ་གཅིག་ལ། ཁྱིམ་ཟླ་བཅུ་གཉིས་
ཡོད་དེ། ཁྱིམ་ཟླ་བཅུ་གཉིས་འདས་པའི་ཚེ་ཚེས་ཟླ་བཅུ་( ༢༩བ)གཉིས་འདས་
སྟེང་ལྷག་མ་ཚེས་ཞག་བཅུ་གཅིག་རྗེས་འབྲང་དང་བཅས་པ་ཡོད་པར་གོང་
དུ་བཤད་པ་ལྟར་འབྱུང་བས་དེའི་དབང་གིས་ཟླ་ཤོལ་འབྱུང་བའི་ཕྱིར། དེ་
ཡང་ཤིང་ཕོ་བྱི་བ་ལྟ་བུ་ལ་ཟླ་ཤོལ་འབྱུང་བའི་ཚེ། དེ་ནས་ལོ་གཉིས་དང་ཟླ་
བ་དགུ་སོང་བ། ཡོས་ཀྱི་སྟོན་ཟླ་ར་བ་ལྟ་བུ་ལ་ཟླ་ཤོལ་འབྱུང་བ་ཡིན་ཏེ། ཤིང་
ཕོ་བྱི་བ་ལ་དེ་ལྟར་འབྱུང་བ་ནས།དེ་ལྟར་འདས་རྗེས་ཚེས་ཞག་སུམ་ཅུ་ལྷག་
པ་གང་ཞིག །ཚེས་ཞག་སུམ་ཅུ་ལ་ཟླ་བ་གཅིག་ཏུ་འཇོག་པའི་ཕྱིར།
གཉིས་པ་ཞར་བྱུང་ལ་དུས་བཞིའི་འཁོར་ཚུལ་དང༌། ཉི་མ་དབྱར་དགུན་
རིང་ཐུང་དུ་འགྱུར་བའི་རྒྱུ་མཚན་དང་གཉིས། དང་པོ་ལ་ཁ་ཅིག །གླིང་
བཞིར་དུས་བཞི་ཅིག་ཅར་ཡོད་དེ། གླིང་བཞིར་དབྱར་དབྱར་མཉམ་དང་།
སྟོན་སྟོན་མཉམ་དུ་འབྱུང་བ་སོགས་ཀྱི་ཕྱིར། ཞེས་ཟེར་ན། གླིང་བཞིར་དུས་
བཞི་ཅིག་ཅར་དུ་མི་འབྱུང་བར་ཐལ། གླིང་བཞིར་དུས་བཞི་རིམ་ཅན་དུ་
འབྱུང་བའི་ཕྱིར། དེར་ཐལ། དེ་བཞིར་དབྱར་རྗེས་སུ་སྟོན། སྟོན་རྗེས་སུ་
དགུན། དགུན་རྗེས་སུ་དཔྱིད་འབྱུང་བའི་ཕྱིར། ཁ་ཅིག །གླིང་བཞིར་དུས་
བཞི་ཁོ་ན་ཅིག་ཅར་དུ་འབྱུང་སྟེ། འཛམ་བུའི་གླིང་ན་དགུན་ཡོད་པའི་དུས་སུ།
གླིང་གཞན་གསུམ་ན་དགུན་གྲུབ། འཛམ་བུའི་གླིང་དུ་དཔྱིད་གྲུབ་པའི་དུས་
སུ། གླིང་གཞན་གསུམ་ན་ཡང་དཔྱིད་གྲུབ་པའི་ཕྱིར། ཞེས་ཟེར་ན། འཛམ་
བུའི་གླིང་དུ་དགུན་གྲུབ་པའི་དུས་ཡིན་ན། སྒྲ་མི་སྙན་དུ་དགུན་གྲུབ་པའི་དུས་
ཡིན་དགོས་པར་ཐལ། དམ་བཅའ་འཐད་པའི་ཕྱིར། འདོད་ན། འཛམ་བུའི་
གླིང་དུ་དགུན་གྲུབ་པའི་དུས་མེད་པར་ཐལ། དེར་དེ་གྲུབ་མ་ཐག་པའི་དུས་
མེད་པའི་ཕྱིར། དེར་ཐལ། དེར་ཧོར་ཟླ་བཅུ་པའི་ཚེས་བཅུ་དྲུག་གི་སྐྱ་རེངས་
དང་པོ་ཤར་མ་ཐག་པའི་དུས་དེ། འཛམ་བུའི་གླིང་དུ་དགུན་གྲུབ་མ་ཐག་པའི་

དུས་མ་ཡིན་པ་གང་ཞིག་འཛམ་བུའི་གླིང་དུ་ཧོར་ཟླ་བཅུ་པའི་སྐྱ་རེངས་དང་
པོ་ཤར་བ་དང་། འཛམ་བུའི་གླིང་དུ་དགུན་གྲུབ་པ་དུས་མཉམ་པའི་ཕྱིར།
དང་པོ་( ༣༠ན) མ་གྲུབ་ན། སྒྲ་མི་སྙན་དུ་ཧོར་ཟླ་བཅུ་པའི་སྐྱ་རེངས་དང་པོ་
ཤར་མ་ཐག་པའི་དུས་དེ་སྒྲ་མི་སྙན་དུ་དགུན་གྲུབ་མ་ཐག་པའི་དུས་ཡིན་པར་
ཐལ། སྒྲ་མི་སྙན་དུ་ཧོར་ཟླ་བཅུ་པའི་ཚེས་བཅུ་དྲུག་ནས། ཧོར་ཟླ་ཅུ་གཅིག་
པའི་ཚེས་བཅོ་ལྔའི་བར་གྱི་ཟླ་བ་དེ་དགུན་ཟླ་དང་པོར་འཇོག་པའི་ཕྱིར།
འདོད་ན། གླིང་བཞིར་ཉི་མ་ཅིག་ཅར་དུ་འཆར་བར་ཐལ། འཛམ་བུའི་གླིང་
དུ་ཉི་མ་ཤར་བའི་ཚེ། སྒྲ་མི་སྙན་དུ་ཉི་མ་ཤར་བའི་ཕྱིར། དེར་ཐལ། འཇམ་
བུའི་གླིང་དུ་ཧོར་ཟླ་བཅུ་པའི་ཚེས་བཅུ་དྲུག་གི་ཉི་མ་ཤར་མ་ཐག་པའི་དུས་
སུ། སྒྲ་མི་སྙན་དུ་ཧོར་ཟླ་བཅུ་པའི་ཚེས་བཅུ་དྲུག་གི་ཉི་མ་ཤར་མ་ཐག་པ་
ཡིན་པའི་ཕྱིར། མ་གྲུབ་ན། དེར་ཐལ། འཛམ་བུའི་གླིང་དུ་ཧོར་ཟླ་བཅུ་པའི་
ཚེས་བཅུ་དྲུག་གི་སྐྱ་རེངས་དང་པོ་ཤར་མ་ཐག་པའི་དུས་དེ། སྒྲ་མི་སྙན་དུ་
ཧོར་ཟླ་བཅུ་པའི་ཚེས་བཅུ་དྲུག་གི་སྐྱ་རེངས་དང་པོ་ཤར་མ་ཐག་པ་ཡིན་པའི་
ཕྱིར། དེར་ཐལ། དེ་དེར་དགུན་གྲུབ་མ་ཐག་པའི་དུས་ཡིན་པའི་ཕྱིར། དེར་
ཐལ། དེ་དེར་དགུན་གྲུབ་པའི་དུས་ཡིན་པའི་ཕྱིར། མ་གྲུབ་ན། འཛམ་བུའི་
གླིང་དུ་ཧོར་ཟླ་བཅུ་པའི་ཚེས་བཅུ་དྲུག་གི་སྐྱ་རེངས་དང་པོ་ཤར་མ་ཐག་པའི་
དུས་ཆོས་ཅན། སྒྲ་མི་སྙན་དུ་དགུན་གྲུབ་པའི་དུས་ཡིན་པར་ཐལ། འཛམ་
བུའི་གླིང་དུ་དགུན་གྲུབ་པའི་དུས་ཡིན་པའི་ཕྱིར། འཁོར་གསུམ། གཞན་ཡང་།
འཛམ་བུའི་གླིང་དུ་དབྱར་ཉི་རིང་བ་མཐར་ཐུག་ཡོད་པའི་དུས་སུ་སྒྲ་མི་སྙན་
དུ་དབྱར་ཉི་རིང་བ་མཐར་ཐུག་ཡོད་པར་ཐལ། རྩ་བའི་དམ་བཅའ་འཐད་
པའི་ཕྱིར། འདོད་ན། དེའི་དུས་སུ་སྒྲ་མི་སྙན་པའི་མཚན་མོའི་དུས་ལ་ཡུད་
ཙམ་བཅོ་བརྒྱད་ཡོད་པར་ཐལ། དེའི་དུས་སུ་འཛམ་བུའི་གླིང་ན་དབྱར་ཉི་
རིང་བ་མཐར་ཐུག་ཡུད་ཙམ་བཅོ་བརྒྱད་པ་ཡོད་པའི་དུས་གང་ཞིག །འཛམ་

རྣམས་ཅིག་ཅར་དུ་འབྱུང་རིགས་ཏེ། གླིང་བཞིར་དབྱར་རྗེས་ལ་སྟོན་སྟོན་
རྗེས་ལ་དགུན་དགུན་རྗེས་ལ་དཔྱིད་རྣམས་གླིང་བཞིར་གཡས་སྐོར་དུ་འབྱུང་
བའི་ཕྱིར། ཞེས་ཟེར་ན། ཤེས་བྱ་ཆོས་ཅན། དུས་བཞི་ཅིག་ཅར་དུ་འབྱུང་བའི་
དུས་སྲིད་པར་ཐལ། གླིང་བཞིར་དེ་ལྟར་དུ་འབྱུང་བ་སྲིད་པའི་ཕྱིར། འདོད་
ན། དབྱར་དུས་དང་དགུན་དུས་ཅིག་ཅར་དུ་འབྱུང་བ་སྲིད་པར་ཐལ། འདོད་
པའི་ཕྱིར། འདོད་མི་ནུས་ཏེ། དེ་གཉིས་རྒྱུ་འབྲས་ཡིན་པའི་ཕྱིར། གཞན་ཡང་།
སྟོན་རྗེས་ལ་དགུན་འབྱུང་བར་ཐལ། དམ་བཅའ་འཐད་པའི་ཕྱིར། འདོད་ན།
དགུན་དེ་དུས་ཀྱི་ཐོག་མ་མ་ཡིན་པར་ཐལ། འདོད་པའི་ཕྱིར། འདོད་ན། མདོ་
རྩ་བར། སངས་རྒྱས་པ་རྣམས་ཀྱི་དུས་ཀྱི་ཐོག་མ་ནི་དགུན་ཉིད་དོ། །ཞེས་
གསུངས་པ་མི་འཐད་པར་ཐལ། འདོད་པའི་ཕྱིར། ཁོ་ན་རེ། དབྱར་གྱི་ཟླ་བ་
གཉིས་པ་ཡི། །ཞེས་སོགས་ཀྱིས། སྟོན་ཉིན་མཚན་མཉམ་པ་དང་། དཔྱིད་
ཉིན་མཚན་མཉམ་པ་དངོས་སུ་བསྟན་ནས་དབྱར་དགུན་ཉི་མ་ལྡོག་མཚམས་
ཤུགས་ལ་བསྟན་པ་ཡིན་ཏེ། དབྱར་གྱི་ཟླ་བ་གཉིས་པ་ཡི། ཐ་མའི་ཚེས་དགུ་
ནས་མཚན་རིང་། ཞེས་པའི་དབྱར་ཟླ་གཉིས་པ་སྟོན་ཟླ་ར་བ་ཁྲུམས་ཀྱི་ཟླ་
བའི་ཡར་ངོའི་ཚེས་བརྒྱད་ལ་སྟོན་ཉིན་མཚན་མཉམ་པ་འབྱུང་བ་དངོས་སུ་
བསྟན་ལ། སྟོན་ཉིན་མཚན་མཉམ་པ་ནས་ཟླ་བ་གསུམ་དང་ཞག་གསུམ་ཚུན་
ལ་དགུན་ཉི་ལྡོག་པས་ཁྱབ་ལ། དགུན་རྣམས་ཀྱི་ནི་བཞི་པ་ལ། །ཐུང་ངུར་
འགྱུར་རོ་ཉིན་མོ་ལྡོག །ཅེས་པས་དགུན་ཟླ་བཞི་པ་དཔྱིད་ཟླ་ར་བ་དབོ་ཟླ་
བའི་ཚེས་བརྒྱད་ལ་དཔྱིད་ཉིན་མཚན་མཉམ་པ་འབྱུང་བ་དངོས་སུ་བསྟན་ལ།
དེ་ནས་ཟླ་བ་གསུམ་དང་ཞག་གསུམ་ཚུན་ལ་དབྱར་ཉི་ལྡོག་པར་གསུངས་
པའི་ཕྱིར་རོ། །ཞེ་ན། མགོ་ཟླ་བ་ལ་དགུན་ཉི་ལྡོག་པར་ཐལ། དབྱར་གྱི་ཟླ་བ་
གཉིས་པ་ཡི། །ཞེས་སོགས་ཚིག་རྐང་གཉིས་ཀྱི་དོན་འཆད་ཚུལ་འཐད་པ་གང་
ཞིག །ཁྲུམས་སོགས་( ༣༢ན) ཟླ་བ་གསུམ་ཚུན་ཆད་ལ་མགོ་ཟླ་བ་འབྱུང་བའི་

འགྱུར་ཞེས་སྦྱར་ཏེ། དགུན་ཟླ་ཐ་ཆུང་གི་ཡར་གྱི་ངོའི་ཚེས་དགུ་ནས་སོ། །ཞེས་
གསུངས་པ་མི་འཐད་པར་ཐལ། གྲོ་བཞིན་ཟླ་བ་ལ་དབྱར་ཉི་ལྡོག་པ་མེད་པའི་
ཕྱིར་ཏེ། སྣྲོན་ཟླ་བ་ལ་དབྱར་ཉི་ལྡོག་པའི་ཕྱིར། རང་ལུགས་ནི། དབྱར་གྱི་ཟླ་
བ་གཉིས་པ་ཡི། །ཞེས་སོགས་ཀྱིས། དབྱར་དགུན་གྱི་ཉི་མ་ལྡོག་པའི་ཕྱི་མཐའ་
བསྟན་པ་ཡིན་ཏེ། ལུང་འདིས་དབྱར་ཉི་ལྡོག་པ་ཇི་ལྟར་འཕྱི་ཡང་། དུས་
ཚིགས་ལ་གསུམ་དུ་ཕྱེ་བའི་དབྱར་ཟླ་གཉིས་པ་ནི། དུས་ཚིགས་ལ་བཞིར་ཕྱེ་
བའི་སྟོན་ཟླ་ར་བ་ཁྲུམས་ཟླ་བ་ཡིན་ལ། དབྱར་ཟླ་གཉིས་པ་དེའི་ཐ་མ་སྟེ། དེ་
འཆར་བ་ལ་ཉེ་བའི་གྲོ་བཞིན་ཟླ་བའམ་དབྱར་ཟླ་ཐ་ཆུང་གི་ཡར་ངོའི་ཚེས་
བརྒྱད་ལ་དབྱར་ཉི་ལྡོག་པས་ཁྱབ་པ་དང་། དགུན་ཉི་ལྡོག་པ་ཇི་ལྟར་འཕྱི་
དུས་ཚིགས་ལ་གསུམ་དུ་ཕྱེ་བའི་དགུན་རྣམས་ཀྱི་ཟླ་བ་བཞི་པ་ནི། ཡང་།
དཔྱིད་ཟླ་ར་བ་དབོ་ཟླ་བ་ཡིན་ཏེ། དབོ་ཟླ་དེ་འཆར་བ་ལ་ཉེ་བའི་མཆུ་ཟླ་
བའི་ཡར་ངོའི་ཚེས་བརྒྱད་ལ་དགུན་ཉི་ལྡོག་པས་ཁྱབ་པའི་ཕྱིར་ཏེ། སྔར་
དྲངས་པའི་ཉི་མའི་སྙིང་པོའི་ལུང་སྔ་ཕྱི་གཉིས་དང༌། སློབ་དཔོན་ཕྱོགས་གླང་
གི་འགྲེལ་པ། འདུན་བཟང་གི་འགྲེལ་པ་རྣམས་ཀྱིས་དོན་གྲུབ་པའི་ཕྱིར།
གཉིས་པ་ཡན་ལག་གི་དོན་ནི། ཤེས་བྱ་ཆོས་ཅན། དབྱར་དགུན་གྱི་ཉི་མ་
ལྡོག་པའི་དུས་ཀྱི་ཕྱི་མཐའ་ཡོད་དེ། དབྱར་ཉི་ལྡོག་པ་ཇི་ལྟར་འཕྱི་ཡང་། དུས་
ཚིགས་ལ་གསུམ་དུ་ཕྱེ་བའི་དབྱར་ཟླ་གཉིས་པ་སྟོན་ཟླ་ར་བ་ལ་ཉེ་བའི་དབྱར་
ཟླ་ཐ་ཆུང་གི་ཡར་ངོའི་ཚེས་བརྒྱད་ལ་དབྱར་ཉི་ལྡོག་ཅིང༌། དབྱར་ཟླ་ཐ་ཆུང་
གི་ཡར་ངོའི་ཚེས་བརྒྱད་ལ་མཚན་མོ་ལ་ཡུད་ཙམ་བཅུ་གཉིས་ཡོད་ལ། དེའི་
ཡར་ངོའི་ཚེས་དགུ་ནས་མཚན་མོ་ཐང་གཅིག་རེ་རེས་རིང་དུ་འགྱུར་ལ།
དགུན་ཉི་ལྡོག་པ་ཇི་ལྟར་འཕྱི་ཡང༌། དུས་ཚིགས་ལ་གསུམ་དུ་ཕྱེ་བའི་དགུན་
ཟླ་རྣམས་ཀྱི་བཞི་པ་དཔྱིད་ཟླ་ར་བ་ལ་ཉེ་བའི་དགུན་ཟླ་ཐ་ཆུང་། མཆུ་ཟླ་
བའི་ཡར་ངོའི་ཚེས་བརྒྱད་ལ་དགུན་(༣༣ན) ཉི་ལྡོག །དགུན་ཟླ་ཐ་ཆུང་དེའི་

ཡར་ངོའི་ཚེས་བརྒྱད་ཀྱི་མཚན་དུས་ལ་ཡུད་ཙམ་བཅོ་བརྒྱད་ཡོད་ལ། དེའི་
ཡར་ངོའི་ཚེས་དགུ་ནས་མཚན་མོ་ཐང་གཅིག་རེ་རེས་ཐུང་ངུར་འགྱུར་ཞིང་།
ཉིན་མོ་དེ་ལས་ལྡོག་ཏེ་ཐང་ཅིག་རེ་རེས་རིང་དུ་འགྱུར་བའི་ཕྱིར་རོ། །ལྔ་པ་
རིང་ཐུང་གི་ཚད་ནི། ཉིན་མཚན་རིང་བ་ཐང་གཅིག་གོ །ཞེས་པས་འཆད།
ཉི་མ་ལྡོག་ནས་ཉིན་མཚན་རིང་བར་འགྱུར་བའི་རྒྱུ་མཚན་ཡོད་དེ། དབྱར་ཉི་
ལྡོག་པའི་ཕྱི་དེའི་ཉིན་ཞག་གཅིག་པོ་དེ་ནས་དགུན་ཉི་ལྡོག་ཚུན་ཆད་ལ་
མཚན་མོ་ཐང་གཅིག་རེ་རེས་རིང་དུ་འགྱུར་ལ། དགུན་ཉི་ལྡོག་པའི་ཕྱི་དེའི་
ཉིན་ཞག་ནས་དབྱར་ཉི་ལྡོག་ཚུན་ཆད་ལ། ཉི་མོ་ཐང་གཅིག་རེ་རེས་རིང་དུ་
འགྱུར་བའི་ཕྱིར།
དྲུག་པ་རིང་ཐུང་དུ་འགྱུར་བའི་རྒྱུ་མཚན་ནི། ཉི་མ་ལྷོ་བྱང་འགྲོ་ཚེའོ་
ཞེས་བཤད། ཤེས་བྱ་ཆོས་ཅན། དགུན་ཉི་ལྡོག་ནས་ཉི་མ་རིང་དུ་འགྲོ་ཞིང་།
དབྱར་ཉི་ལྡོག་ནས་ཟླ་བ་དྲུག་གི་བར་ཉི་མ་ཐུང་དུ་འགྲོ་བའི་རྒྱུ་མཚན་ཡོད་
དེ། དབྱར་ཉི་ལྡོག་ནས་ཉི་མ་ལྷོར་འགྲོ་བའི་ཚེ་ཉི་མ་རྒྱུ་བའི་བར་ཐག་ཇེ་ཐུང་
དུ་སོང་བའི་རྒྱུ་མཚན་གྱིས་ཐང་གཅིག་རེ་རེས་ཉིན་མོ་ཐུང་ཞིང་མཚན་མོ་
ཐང་གཅིག་རེས་རིང་བར་གྱུར་པའི་རིམ་གྱིས་ལྷོར་བགྲོད་དེ། འཛམ་བུ་གླིང་
ལས་དཔག་ཚད་ཕྱེད་དྲུག་དང་གཅིག་གི་བཅོ་བརྒྱད་ཀྱི་ཆ་གཅིག་རྒྱ་
སྟེང་ནས་འཆར་བ་དེའི་ཚེ་ཉི་མ་ཤར་ནུབ་ཏུ་རྒྱུ་བའི་བར་ཐག་ཐུང་བས་ཉི་
མ་ཐུང་ཞིང་། དགུན་ཉི་ལྡོག་ནས་ཉི་མ་བྱང་དུ་འགྲོ་བའི་ཚེ་མཚན་མོ་ཐང་
གཅིག་རེས་ཐུང་དུ་འགྱུར་ཞིང༌། ཉིན་མོ་ཐང་གཅིག་རེས་རིང་བར་འགྱུར་ཏེ།
བྱང་བགྲོད་མཐར་ཐུག་པ་ན་ཉི་མ་ཤར་ནུབ་ཏུ་རྒྱུ་བའི་བར་ཐག་རིང་ཞིང་།
གླིང་གི་སྟེང་ནས་ཐད་དཀར་བབས་པས་ཉི་མ་རིང་ཞིང་ཚ་བ་ཡིན་པའི་ཕྱིར།
བདུན་པ་ཟླ་བ་འཕེལ་འགྲིབ་ཀྱི་རྒྱུ་མཚན་བཤད་པ་ལ། ཉི་མ་ཞེས་སོགས་རྐང་
པ་གཉིས་བྱུང་། ཟླ་བའི་དཀྱིལ་འཁོར་དེ་ཡར་ངོ་ལ་འཕེལ་ཞིང་མར་ངོ་ལ་

དྲུང་ཆན་དངས་གྲུབ་རྒྱ་མཚས་མཛད།
མི་བཟང་( ༣ ༤ན) དང་། བྱང་ན་ལྕང་ལོ་ཅན་གྱི་ཕོ་བྲང་ན་རྣམ་ཐོས་སྲ།ས་
འཁོར་དང་བཅས་པ་གནས་པ་ཡིན་པའི་ཕྱིར།
གཉིས་པ་སུམ་ཅུ་རྩ་གསུམ་གྱི་གནས་བཤད་པ་ལ། བསྟན་བཤད་གཉིས།
དང་པོ་ནི། ལྷུན་པོའི་རྩེ་ན་ཞེས་སོགས་རྐང་པ་གཉིས་བྱུང༌། གཙོ་བོ་ནོར ལྷ་
བརྒྱད། དྲག་པོ་བཅུ་གཅིག།ཉི་མ་བཅུ་གཉིས་ཐ་སྐར་གྱི་བུ་གཞོན་ནུ་གཉིས་ཏེ།
དབང་པོ་སུམ་ཅུ་རྩ་གསུམ་ཡོད་པས། སུམ་ཅུ་རྩ་གསུམ་པ་ཞེས་བྱ་བའི ལྷ་
ཆོས་ཅན། ཁྱོད་ཀྱི་གནས་དང་གནས་དེའི་རྒྱ་ཁྱོན་གྱི་ཚད་ཡོད་དེ། ལྷུན་པོའི་
རྩེ་ན་ཁྱོད་ཀྱི་གནས་ཡོད་ཅིང་། གནས་དེའི་ངོས་རེ་རེ་ལ་དཔག་ཚད་བརྒྱད་
ཁྲི་བརྒྱད་ཁྲི་ཡོད། མཐའ་སྐོར་དུ་དཔག་ཚད་སུམ་འབུམ་ཉི་ཁྲི་ཡོད་པའི་ཕྱིར།
གཉིས་པ་རྒྱས་བཤད་ལ། གནས་དང་། ཚལ་དང༌། ས་གཞི་དང་། ཤིང་
དང་། མདུན་ས་བཤད་པ་དང་ལྔ་ལས། དང་པོ་ནི། ཕྱོགས་མཚམས་ཞེས་
སོགས་རྐང་པ་བརྒྱད་བྱུང་། ལྷུན་པོའི་རྩེའི་ཕྱོགས་མཚམས་བཞི་ན་ཁང་
རྩེགས་པ་བཞི་ཡོད་པ་ན་ལྷ་རྣམས་བག་མེད་པའི་གནས་ལས་སྲུང་བར་བྱེད་
པའི་གནོད་སྦྱིན་ལག་ན་རྡོ་རྗེའི་གནས་བཞི་ཡོད་ལ། དེ་ཆོས་ཅན། ཁྱོད་ཀྱི་རྒྱ་
རྔམས་ཀྱི་ཚད་ཡོད་དེ། ཁྱོད་ཀྱི་ངོས་རེ་རེ་ན་དཔག་ཚད་བརྒྱ་ཉི་ཤུ་རྩ་ལྔ་ཡོད་
ལ་མཐའ་སྐོར་དུ་ལྔ་བརྒྱས་བསྐོར་བ། རྔམས་སུ་དཔག་ཚད་བརྒྱ་འཕགས་པ་
ཡོད་པའི་ཕྱིར། སུམ་ཅུ་རྩ་གསུམ་གྱི་དབུས་ན་གྲོང་ཁྱེར་བལྟ་ན་སྡུག་ཅེས་པ་
ཡོད་ལ། དེའི་ཚད་དང་ཡོན་ཏན་ལ་སོགས་པ་ཡོད་དེ། དེའི་ངོས་རེ་རེ་ལ་
དཔག་ཚད་ཉིས་སྟོང་ལྔ་བརྒྱ་ལྔ་བརྒྱ་ཡོད་པ། མཐའ་སྐོར་དུ་དཔག་ཚད་ཁྲི་
ཡོད་པ། གྱེན་དུ་དཔག་ཚད་ཕྱེད་དང་གཉིས་འཕགས། ངོ་བོ་གསེར་གྱི་རང་
བཞིན། འོག་གཞི་ཚོན་སྣ་ལྔ་བརྒྱ་རྩ་གཅིག་གིས་བཀྲ་བ། གཏེགས་ན་འཕར་
བྱེད་ཅིང་མནན་ན་ནེམ་བྱེད་པ། མཉེན་པ་ཡོད་ཅིང་། རིན་པོ་ཆེའི་ཀ་བ་
( ༣ ༤བ) དྲུག་ཁྲི་དང་གསེར་གྱི་ར་བ་འཕངས་སུ་དཔག་ཚད་ཕྱེད་དང་གསུམ་

དགའ་བ་ལྡན་པས་དགའ་ལྡན་དང་། རང་གིས་སྤྲུལ་པའི་འདོད་ཡོན་ལ་
ལོངས་སྤྱོད་པས་འཕྲུལ་དགའ་དང་། གཞན་གྱིས་སྤྲུལ་པའི་འདོད་ཡོན་ལ་
ལོངས་སྤྱོད་པས་གཞན་འཕྲུལ་དབང་བྱེད་དེ། འདོད་ལྷའི་གནས་བཞི་དང་།
སྡིག་པ་མི་དགེ་བ་ལས་ཚངས་ཞིང་། དེའི་སྡེར་གཏོགས་པས་ཚངས་རིས་དང་།
ཚངས་ཆེན་གྱི་མདུན་ན་བྲམ་ཟེ་རིག་བྱེད་འདོན་པ་ལྟར་གནས་པས་ཚངས ་
པ་མདུན་ན་འདོན་དང་། དེ་དག་གི་དང་པོར་སྐྱེས་ཤིང་ཡོན་ཏན་སོགས་ཆེ་
བས་ཚངས་ཆེན་དང༌། གོང་མ་ལས་ལུས་འོད་ཆུང་བས་འོད་ཆུང་དང༌། དེ་
ལས་ཆེ་བས་ཚད་མེད་འོད་དང༌། དེ་ལས་ཆེས་འོད་གསལ་བས་འོད་གསལ་
དང་། གོང་མ་ལས་སེམས་བདེ་ཆུང་བས་དགེ་ཆུང་དང་། དེ་ལས་སེམས་བདེ་
ཆེ་བས་ཚད་མེད་དགེ་དང་། དེ་ལས་སེམས་བདེ་ཆེས་གསལ་ཞིང་རྒྱས་པས་
དགེ་རྒྱས་དང་། འོག་གཞི་སྤྲིན་ལྟར་འདབ་ཆགས་པ་མེད་པས་སྤྲིན་མེད་དང་།
མི་གཡོ་བའི་བསོད་ནམས་སྐྱེས་པས་བསོད་ནམས་སྐྱེས་དང་། འདི་ལས་
མཆོག་ཏུ་གྱུར་པའི་སོ་སྐྱེའི་གནས་མེད་པས་འབྲས་བུ་ཆེ་བ་དང་། འཕགས་
པའི་གནས་ཡིན་པས་གཙང་མའི་གནས་ཞེས་བྱ་བ་ཡིན་ཞིང་། གོང་མ་ལས་
ཡོན་ཏན་ཆུང་བས་མི་ཆེ་བ་དང་། ཉོན་མོངས་པའི་གདུང་བ་མེད་པས་མི་
གདུང་བ་དང་། ཡོན་ཏན་མཆོག་དང་ལྡན་པས་གྱ་ནོམ་སྣང་བ་དང་། ལྟ་བ་
བཟང་བས་ན་ཤིན་ཏུ་མཐོང་བ་དང༌། དེའི་གོང་ན་ཞིང་འདིའི་གནས་གཞན་
མེད་པས་འོག་མིན་ཏེ། གཟུགས་ཁམས་གནས་རིགས་བཅུ་བདུན་རྣམས་སྤྲིན་
གྱི་ཕུང་པོ་ལྟར་བརྩེགས་ནས་གནས་པ་ཡིན་པའི་ཕྱིར། འདོད་ལྷ་འོག་མ་
གཉིས་ན་འཐབ་པ་ཇི་ལྟར་ཡོད་ཅེ་ན་ཡོད་དེ། ལྷ་མ་ཡིན་རྣམས་ལྷའི་བདུད་
རྩི་ལ་ཕྲག་དོག་དང་། ང་གི་བུ་མོ་ལ་སེར་སྣས་དཔུང་ཚོགས་( ༣༦བ)དང་
ལྷན་ཅིག་ཆུ་འཚམས་ནས་འཐོན་ཏེ་བརྒྱ་བྱིན་གྱི་སྲུང་མ་ལྔ་ལས། དང་པོ་
དཀར་ཕྱོགས་ལ་དགའ་བའི་ཀླུ་རོལ་མཚོ་ན་གནས་པ་རྣམས་དང་འཐབ་ཅིང་

བྱང་སེམས་དང་། དགེ་སློང་མ་དཀར་མོ་མ་གཏོགས་པ་འདོད་ཁམས་པ་ནི།
ངོ་ཚ་དང་ཁྲེལ་མེད་ཤས་ཆེ་བས་གཅེར་བུར་གོས་མེད་པར་སྐྱེ། རྒྱལ་ཆེན་
བཞིའི་ལྷ་རྣམས་བྱིས་པ་ལོ་ལྔ་ལོན་པའི་བོང་ཚོད་དུ་སྐྱེ་བ་ནས། གཞན་འཕྲུལ་
དབང་བྱེད་པ་ལོ་བཅུའི་ལོན་པ་ལྟ་བུའི་བོང་ཚོད་ཀྱི་བར་དུ་སྐྱེ་བ་ཡིན་པའི་
ཕྱིར། གཟུགས་ཅན་གྱི་ལྷ་རྣམས་ཀྱི་སྐྱེ་ཚུལ་ཡོད་དེ། གཟུགས་ཁམས་པ་རྣམས་
ངོ་ཚ་ཁྲེལ་ཡོད་དང་ལྡན་པས། ལུས་བོང་ཚོད་ཀུན་ནས་རྫོགས་ཤིང་གོས་དང་
བཅས་པ་ཉིད་དུ་གཞལ་ཡས་ཁང་དང་བཅས་ཏེ་ལྷན་ཅིག་སྐྱེ་བའི་ཕྱིར།
གསུམ་པ་ནི། འདོད་པ་སྐྱེ་བ་ཞེས་སོགས་རྐང་པ་གཉིས་ཀྱིས་བཤད། དོན་ནི།
རང་དབང་དུ་གནས་པ་དང་། རང་གི་སྤྲུལ་པ་དང་། གཞན་གྱི་སྤྲུལ་པ་ལ་
འདོད་པ་སྐྱེ་བ་གསུམ་ཡོད་དེ། འདོད་ལྷ་འོག་མ་བཞི་དང༌། མིར་བཅས་པ་
རྣམས་དང་པོ་དང་། འཕྲུལ་དགའ་བ་གཉིས་པ་དང༌། གཞན་འཕྲུལ་དབང་
བྱེད་པ་གསུམ་པ་ལ་འདོད་པ་སྐྱེ་བ་ཡིན་པའི་ཕྱིར། བཞི་པ་ནི། བདེ་བ་ཞེས་
སོགས་རྐང་པ་གཉིས་ཀྱིས་བཤད། འདོད་པ་ལ་དབེན་པ་ལས་སྐྱེས་པའི་བདེ་
བ་དང༌། ཏིང་ངེ་འཛིན་ལས་སྐྱེས་པའི་དགའ་བའི་བདེ་བ་དང་། དགའ་བ་
མེད་པའི་བདེ་བ་སྐྱེ་བ་གསུམ་པོ་ནི་ཡོད་དེ། བསམ་གཏན་དང་པོ་དང་།
གཉིས་པ་དང་། གསུམ་པ་གསུམ་དུ་ཡོད་པའི་ཕྱིར། དེ་ལ་སའི་སྒོ་ནས་དབྱེ་ན་
དགུ་ཡོད་དེ། བསམ་གཏན་དང་པོ་གསུམ་ལ་གསུམ་གསུམ་དུ་ཕྱེ་བས་ས་དགུ་
ཡོད་པའི་ཕྱིར།
ལྔ་པ་ནི་གནས་ནས་ཞེས་སོགས་རྐང་པ་གཉིས་བཤད། དོན་ནི། རྒྱལ་
ཆེན་བཞི་ནས་འོག་མིན་གྱི་བར་ལྷའི་( ༣༧བ) གནས་ཉི་ཤུ་རྩ་གཉིས་པོ་དེ་དག་
གི་བར་ཐག་གི་ཚད་ཡོད་དེ། གནས་འོག་ཐམས་ཅད་འཛམ་བུའི་གླིང་ལ་བྱས་
ནས་རྒྱལ་ཆེན་རིགས་བཞི་ནས། དེའི་གནས་འོག་མ་འཛམ་བུའི་གླིང་གི་བར་
ལ་དཔག་ཚད་བཞི་ཁྲི་ཡོད་པ། ཇི་སྲིད་དུ་དེ་སྲིད་རྒྱལ་ཆེན་བཞིའི་གནས། ངེ་

ནས་དེའི་གོང་མ་སུམ་ཅུ་རྩ་གསུམ་ལའང་དཔག་ཚད་བཞི་ཁྲི་ཡོད། གནས་
འོག་འཛམ་བུའི་གླིང་ནས་སུམ་ཅུ་རྩ་གསུམ་གྱི་བར་ལ་དཔག་ཚད་བརྒྱད་ཁྲི་
ཡོད་པ་བཞིན་དུ། སུམ་ཅུ་རྩ་གསུམ་ནས་འཐབ་བྲལ་གྱི་བར་ལ་དཔག་ཚད་
བརྒྱད་ཁྲི་ཡོད། འཛམ་བུའི་གླིང་ནས་འཐབ་བྲལ་གྱི་བར་ལ་འབུམ་དང་དྲུག་
ཁྲི་ཡོད་པ་བཞིན་དུ། འཐབ་བྲལ་ནས་དགའ་ལྡན་གྱི་བར་ལ་དཔག་ཚད་
འབུམ་དང་དྲུག་ཁྲི་ཡོད་པ་དེས་མཚོན་ནས་ཤེས་པར་བྱ་བ་ཡིན་པའི་ཕྱིར།
དྲུག་པ་ནི། རྫུ་འཕྲུལ་གཞན་ཞེས་སོགས་རྐང་པ་གཉིས་བཤད། དོན་
ནི། རང་གི་རྫུ་འཕྲུལ་ལམ་དེ་དང་ལྡན་པའི་གཞན་ལ་རྟེན་པ་མ་གཏོགས་པ་
ཁམས་དང་ས་འོག་མ་དེ་དག་གིས་གོང་མར་ཕྱིན་པ་དང་མཐོང་བ་མེད་དེ།
ས་གོང་མ་གོང་མ་རྣམས་འོག་མ་འོག་མ་ལས་འདས་ཤིང་ཤིན་ཏུ་རིང་བའི་
ཕྱིར།
བདུན་པ་ནི། གླིང་བཞི་ཞེས་སོགས་རྐང་པ་བདུན་བཤད། དོན་ནི། སྟོང་
སྤྱི་ཕུད་ཀྱི་འཇིག་རྟེན་གྱི་ཁམས་ཡོད་དེ། གླིང་བཞི་པ་དང་ཉི་ཟླ་དང༌། རི་
རབ་དང་ནི་གསེར་རི་མཚོ་སོགས་དང༌། འདོད་ལྷ་རིགས་དྲུག་དང་། བསམ་
གཏན་དང་པོ་ཚངས་པའི་འཇིག་རྟེན་མན་ཆད་དང་བཅས་པ་སྟོང་ལ་ནི་
སྟོང་སྤྱི་ཕུད་ཀྱི་འཇིག་རྟེན་གྱི་ཁམས་ཡིན་པར་འདོད་ལ། དེ་ནི་ལྕགས་རི་
གཅིག་གིས་བསྐོར་ཏེ་གནས་པ་ཡིན་པའི་ཕྱིར། སྟོང་གཉིས་པ་བར་མའི་
འཇིག་རྟེན་གྱི་ཁམས་ཡོད་དེ། སྟོང་སྤྱི་ཕུད་སྟོང་ལ་ནི་སྟོང་གཉིས་པ་བར་མའི་
འཇིག་རྟེན་གྱི་ཁམས་ཞེས་བྱ་ཞིང་། དེ་ལ་གླིང་བཞི་ནས་ཚངས་པའི་འཇིག་
རྟེན་གྱི་བར་ས་ཡ་ཕྲག་གཅིག་ཡོད་ལ། དེ་ཡང་ལྕགས་རི་གཅིག་གིས་བསྐོར་ཏེ་
གནས་པ་ཡིན་( ༣༨ན) པའི་ཕྱིར། སྟོང་གཉིས་པ་བར་མ་དེ་སྟོང་ལ་ནི་སྟོང་
གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་སུ་འདོད་ཅིང་། དེ་ལ་གླིང་བཞི་
ནས་ཚངས་པའི་འཇིག་རྟེན་གྱི་བར་བྱེ་བ་ཕྲག་བརྒྱ་ཡོད་དེ། དེ་ཡང་ལྕགས་རི་

གཟུགས་ཅན་དང་པོ་ཚངས་རིས་པའི་ལུས་ལ་དཔག་ཚད་ཕྱེད་དང་། ཚངས་
རིས་དེའི་གོང་མ་གསུམ་རིམ་པ་བཞིན་དུ་དཔག་ཚད་ཕྱེད་ཕྱེད་བསྐྱེད་པས།
མདུན་ན་འདོན་ལ་དཔག་ཚད་གཅིག་དང༌། ཚངས་ཆེན་ལ་དཔག་ཚད་ཕྱེད་
དང་གཉིས། འོད་ཆུང་གི་ལུས་དཔག་ཚད་གཉིས་ཡོད། འོད་ཆུང་གི་ལྷ་རྣམས་
ཀྱི་ལྟག་ཚད་མེད་འོད་ཡན་ཆད་ནི་སྔ་མ་སྔ་མ་ལས་ལུས་ཉིས་འགྱུར་ཉིས་
འགྱུར་བསྐྱེད་པ་སྟེ། དེས་ཆེ་བས། ཚད་མེད་འོད་ཀྱི་ལུས་ལ་དཔག་ཚད་བཞི་
དང་། འོད་གསལ་བ་བརྒྱད། དགེ་ཆུང་བ་བཅུ་དྲུག་དང༌། ཚད་མེད་དགེ་བ་
སུམ་ཅུ་རྩ་གཉིས་དང་། དགེ་རྒྱས་པ་དྲུག་ཅུ་རྩ་བཞི་དང༌། སྤྲིན་མེད་པ་ཉིས་
འགྱུར་ལ། དཔག་ཚད་གསུམ་དོར་བས་དཔག་ཚད་བརྒྱ་ཉི་ཤུ་རྩ་ལྔ་། བསོད་
ནམས་སྐྱེས་པ་ཕྱེད་དང་སུམ་བརྒྱ་དང༌། འབྲས་བུ་ཆེ་བ་ལྔ་བརྒྱ་དང༌། མི་ཆེ་
བ་སྟོང་དང་། མི་གདུང་བ་ཉིས་སྟོང་དང་། གྱ་ནོམ་སྣང་བ་བཞི་སྟོང་དང་།
ཤིན་ཏུ་མཐོང་བ་བརྒྱད་སྟོང་དང་། འོག་མིན་པའི་ལུས་ལ་དཔག་ཚད་ཁྲི་དྲུག་
སྟོང་ཡོད་པའི་ཕྱིར།
གཉིས་པ་ཚེ་ཚད་ལ། དངོས་དང་ཞར་བྱུང་གཉིས། དང་པོ་ལ། བདེ་
འགྲོའི་ཚེ་ཚད་དང༌། ངན་འགྲོའི་ཚེ་ཚད་བཤད་པ་གཉིས། དང་པོ་ལ་མིའི་ཚེ་
ཚད། འདོད་ལྷའི་ཚེ་ཚད། ཁམས་གོང་མའི་ཚེ་ཚད་བཤད་པ་དང་གསུམ།
དང་པོ་ནི། སྒྲ་མི་སྙན་པའི་ཞེས་སོགས་རྐང་པ་བཞི་གསུངས། ཤེས་བྱ་ཆོས་
ཅན། སྒྲ་མི་སྙན་པའི་ཚེ་ཚད་ཡོད་དེ། དེས་ཚེ་ཚད་ལོ་སྟོང་ཐུབ་པའི་ཕྱིར། བ་
གླང་སྤྱོད་པ་དང་། ལུས་འཕགས་གླིང་པའི་ཚེ་ཚད་དེ་གཉིས་ན་སྟོང་གི་ཕྱེད་
ཕྱེད་སྤངས་པ་སྟེ། བ་གླང་( ༣༩ན) སྤྱོད་པ་ལྔ་བརྒྱ་དང༌། ལུས་འཕགས་གླིང་
པས་ཕྱེད་དང་སུམ་བརྒྱ་ཐུབ་པའི་ཕྱིར། འཛམ་བུ་གླིང་འདི་ན་ཚེ་ཚད་མ་ངེས་
ཏེ། ཐུང་བའི་ཐ་མ་ནི་ལོ་བཅུ་དང༌། དང་པོ་བསྐལ་པ་འཆགས་མ་ཐག་པའི་
སྐབས་སུ་ཚེ་ལོ་དཔག་མེད་ཐུབ་པ་ཡིན་པའི་ཕྱིར། གཉིས་པ་ནི། མི་རྣམས་

ཞེས་སོགས་རྐང་པ་ལྔ་བཤད། དོན་ནི། འདོད་ལྷ་རིགས་དྲུག་གི་ཚེ་ཚད་
སོགས། མི་རྣམས་ཀྱི་ལོ་ལྔ་བཅུ་ལ་འདོད་པ་དག་གི་ལྷ་རིགས་དྲུག་པོ་རྣམས་
ལས་འོག་མ་རྒྱལ་ཆེན་རིགས་བཞིའི་ལྷ་དག་གི་ཉིན་ཞག་གཅིག་དེ་སུམ་ཅུ་ལ་
ཟླ་བ་གཅིག་དང་དེ་བཅུ་གཉིས་ལ་ལོར་རྩིས་པའི་རང་ལོ་ལྔ་བརྒྱ་ཐུབ། དེའི་
གོང་མ་སུམ་ཅུ་རྩ་གསུམ་པ་ཡན་ཆད་ཞག་དང་ལོ་གཉིས་ཀ་ཉིས་འགྱུར་ཉིས་
འགྱུར་སྐྱེད་པས་མིའི་ཚེ་ལོ་བརྒྱ་ལ་ཞག་གཅིག་དེ་སུམ་ཅུ་ལ་ཟླ་བ་གཅིག །དེ་
བཅུ་གཉིས་ལ་ལོར་བྱས་པའི་རང་ལོ་སྟོང་སུམ་ཅུ་རྩ་གསུམ་པའི་ཚེ་ཚད་ཇུབ་
པ་ནས། གཞན་འཕྲུལ་དབང་བྱེད་པ་མི་ལོ་སྟོང་དང་དྲུག་བརྒྱ་ལ་ཞག་གཅིག་
ཏུ་རྩིས་པའི་རང་ལོ་ཁྲི་དྲུག་སྟོང་གི་བར་དུ་ཐུབ་པ་དེ་ཡིན་པའི་ཕྱིར། སུམ་ཅུ་
རྩ་གསུམ་ཡན་ཆད་ཀྱི་འདོད་ལྷའི་གནས་ན། ཉི་ཟླ་མེད་ཀྱང་ཉིན་དང་མཚན་
གྱི་ཐ་སྙད་སྣང་བའི་བྱ་བ་ཡོད་དེ། མེ་ཏོག་ཁ་ཕྱེ་ཟུམ་དང་བྱ་སྐད་འབྱིན་མི་
འབྱིན་གྱིས་ཉིན་མཚན་དུ་བྱེད་ལ། རང་ལུས་ཀྱི་འོད་ཀྱིས་སྣང་བའི་བྱ་བ་བྱེད་
པའི་ཕྱིར།
གསུམ་པ་ལ། གཟུགས་ཁམས་པའི་ཚེ་ཚད་དང༌། གཟུགས་མེད་ཁམས་
པའི་ཚེ་ཚད། ཚེ་ཚད་དེ་དག་བསྐལ་པ་གང་གིས་འཇོག་པ་གསུམ། དང་པོ་
ནི། གཟུགས་ཅན་ཉིན་མཚན་མེད་ཚེ་ནི། །ཞེས་སོགས་རྐང་པ་གཉིས་བཤད།
དོན་ནི། གཟུགས་ཅན་གྱི་ཁམས་ན་ཉིན་མཚན་མེད་པས་གཟུགས་ཁམས་པ་
དེ་དག་གི་ཚེ་ཚད་ནི་རང་གི་ལུས་ལ་གཞལ་བའི་དཔག་ཚད་ཀྱི་གྲངས་དང་
མཉམ་པའི་བསྐལ་པ་ཡིས་གྲངས་(༣༩་) ཐུབ་པ་ཡིན་ཏེ། ཚངས་རིས་པ་
བསྐལ་པ་ཕྱེད་དང་མདུན་ན་འདོན་པ་བསྐལ་པ་གཅིག་དང་། ཚངས་ཆེན་
པ་དེ་ཕྱེད་དང་གཉིས་དང་། འོད་ཆུང་པ་དེ་གཉིས་དང་། ཚད་མེད་འོད་པས་
དེ་བཞི་དང་། འོད་གསལ་པས་དེ་བརྒྱད་དང༌། དགེ་ཆུང་བས་བཅུ་དྲུག་དང་།
ཚད་མེད་དགེ་བས་སུམ་ཅུ་རྩ་གཉིས་དང༌། དགེ་རྒྱས་པས་དྲུག་ཅུ་རྩ་བཞི་

དང་། སྤྲིན་མེད་པས་ཉིས་འགྱུར་ལ་བསྐལ་པ་གསུམ་དོར་བས་བརྒྱ་ཉི་ཤུ་རྩ་
ལྔ་དང་། བསོད་ནམས་སྐྱེས་པས་ཕྱེད་དང་སུམ་བརྒྱ་དང༌། འབྲས་བུ་ཆེ་བས་
ལྔ་བརྒྱ་དང༌། མི་ཆེ་བས་སྟོང་དང༌། མི་གདུང་བས་ཉིས་སྟོང་དང་། གྱ་ནོམ་
སྣང་བས་བཞི་སྟོང་དང་། ཤིན་ཏུ་མཐོང་བས་བརྒྱད་སྟོང་དང་། འོག་མིན་
པས་ཚེ་ཚད་བསྐལ་ཆེན་ཁྲི་དྲུག་སྟོང་ཐུབ་པའི་ཕྱིར་ཏེ། གཟུགས་ཅན་དང་པོ་
བསྐལ་པ་ཕྱེད། །དེ་ཡི་གོང་མ་ཕྱེད་ཕྱེད་བསྐྱེད། །འོད་ཆུང་རྣམས་ཀྱི་ལྟག་ཡན་
ཆད། །ཚེ་ནི་ཉིས་འགྱུར་ཉིས་འགྱུར་ཏེ། །སྤྲིན་མེད་བསྐལ་པ་གསུམ་དོར་རོ། །
ཞེས་འདོན་པ་བསྒྱུར་བའོ། །
གཉིས་པ་ནི། གཟུགས་མེད་ཅེས་སོགས་རྐང་པ་གཉིས་བཤད། དོན་ནི།
གཟུགས་མེད་པའི་ཚེ་ཚད་ཡོད་དེ། གཟུགས་མེད་པ་བཞིའི་དང་པོ་ནམ་
མཁའ་མཐའ་ཡས་བསྐལ་པ་སྟོང་ཕྲག་ཉི་ཤུ་དང༌། དེའི་གོང་མ་གསུམ་ཉི་ཤུ་
ཉི་ཤུས། ལྷག་པ་ལྷག་པ་བསྣན་པས། གཉིས་པས་བསྐལ་པ་སྟོང་ཕྲག་བཞི་
བཅུ་དང་། གསུམ་པས་དྲུག་ཅུ་དང་། བཞི་པས་བསྐལ་པ་བརྒྱད་ཅུའི་ཚེ་ཐུབ་
པའི་ཕྱིར། གསུམ་པ་ནི། འོད་ཆུང་ཞེས་སོགས་རྐང་པ་གཉིས་བཤད། ཚེ་ཚད་
དེ་དག་བཞག་པའི་བསྐལ་པའི་ཁྱད་པར་ཡོད་དེ། འོད་ཆུང་ནས་བཟུང་སྟེ་དེ་
ཡན་ཆད་བསྐལ་ཆེན་དང་། དེའི་འོག་མ་ཚངས་ཆེན་པའི་ཚེ་ཚད་ནི་བསྐལ་
ཆེན་གྱི་ཕྱེད་བར་བསྐལ་བཞི་བཅུ་ལ་བསྐལ་པ་གཅིག་ཏུ་བྱས་པའི་བསྐལ་པ་
དང་། ཚངས་རིས་པའི་ཚེ་ཚད་བསྐལ་པ་ཕྱེད་ནི་བར་བསྐལ་ཉི་ཤུ་ལ་བསྐལ་
( ༤༠ ན) པ་ཕྱེད་དུ་བྱེད་པའི་ཕྱིར། ཐམས་ཅད་བསྐལ་ཆེན་ཡིན་ན་སྣོད་ཀྱི་
འཇིག་རྟེན་སྟོང་ཀྱང་། ཚངས་ཆེན་མ་ཤི་བར་ཐལ། སྣོད་ཀྱི་འཇིག་རྟེན་
ཆགས་འཇིག་གནས་གསུམ་ལ་བར་བསྐལ་དྲུག་ཅུ་ལས་མེད་བསྐལ་ཆེན་ཕྱེད་
དང་གཉིས་ལ་བར་བསྐལ་བརྒྱ་ཉི་ཤུ་ཡོད་པའི་ཕྱིར།
གཉིས་པ་ངན་འགྲོའི་ཚེ་ཚད་ནི། ཡང་སོས་ཞེས་སོགས་རྐང་པ་བཅུ་

གཉིས་བཤད། དོན་ནི། ཡང་སོས་དང་ལ་སོགས་པས་ཐིག་ནག་དང་། ངསྡུས་
འཇོམས་དང་། ངུ་འབོད་དང་། ངུ་འབོད་ཆེན་པོ་དང་། ཚ་བ་སྟེ་དྲུག་པོ་དེ་
དག་རྣམས་ཀྱི་ནི་ཚེ་ཚད་འདོད་ལྷ་རིགས་དྲུག་དང་། རིམ་པ་བཞིན་དུ་ལོ་
གྲངས་འདྲ་བ་ཐུབ་པ་ཡིན་ཏེ། འདོད་ལྷ་རིགས་དྲུག་པོ་དེའི་ཚེ་ཚད་དང་རིམ་
པ་བཞིན་དུ་ཡང་སོས་ལ་སོགས་དྲུག་པོ་དེ་དག་གི་ཉིན་ཞག་རེ་རེ་མཉམ་པར་
རྩིས་པའི་ཡང་སོས་སོགས་ཀྱིས་རིམ་པ་བཞིན་དུ་རང་ལོ་ལྔ་བརྒྱ་དང་། སྟོང་
དང་། ཉིས་སྟོང་དང་། བཞི་སྟོང་དང༌། བརྒྱད་སྟོང་དང༌། ཁྲི་དྲུག་སྟོང་ཐུབ་
པའི་ཕྱིར། རབ་ཏུ་ཚ་བ་དང་། མནར་མེད་པའི་ཚེ་ཚད་ཡོད་དེ། དང་པོ་བར་
བསྐལ་ཕྱེད་དང་། གཉིས་པས་བར་བསྐལ་གཅིག་ཐུབ་པའི་ཕྱིར། དུད་འགྲོ་ཚེ་
ཐུང་བ་ནི་མ་ངེས། རིང་མཐའ་ཡོད་དེ། དུད་འགྲོ་ཆེ་མཆོག་ཏུ་རིང་བ་བར་
བསྐལ་གཅིག་ཐུབ་པ་ཡིན་པའི་ཕྱིར། ཡི་དྭགས་ཀྱི་ཚེ་ཚད་ཡོད་དེ། དེས་མིའི་
ཟླ་བ་གཅིག་ལ་ཞག་གཅིག །དེ་སུམ་ཅུ་ལ་ཟླ་བ། དེ་བཅུ་གཉིས་ལ་ལོར་བྱས་
པའི་རང་ལོ་ལྔ་བརྒྱ་ཐུབ་པའི་ཕྱིར། ལྷ་མ་ཡིན་གྱིས་སུམ་ཅུ་རྩ་གསུམ་དང་
མཉམ་པ་ཐུབ་བོ། །གྲང་དམྱལ་བརྒྱད་ཀྱི་ཚེ་ཚད་ཡོད་དེ། ཏིལ་སྦྱངས་མ་ག་
དྷའི་བྲེའོ་ཆེའི་ཁལ་བརྒྱད་ཅུས་གང་བའི་ནང་ནས། ལོ་བརྒྱ་བརྒྱ་ཞིང་ཏིལ་
གཅིག་རེ་ཕྱུང་བས་ཟད་པར་འགྱུར་བའི་ཡུན་ཚད་དང་ཆུ་བུར་ཅན་གྱི་ཚེ་
ཚད་ཡུན་མཉམ། ཆུ་བུར་ཅན་ལས་གཞན་( ༤་བ) ཆུ་བུར་རྡོལ་བ་ཅན་སོགས་
བདུན་གྱི་ཚེ་ཚད་ནི་ཉི་ཤུ་ཉི་ཤུས་བསྒྱུར་བ་སྟེ། ལྷག་པ་ཕྱི་མ་ཕྱི་མའི་ཚེ་ཚད་
ཡིན་པའི་ཕྱིར། གཉིས་པ་ཞར་བྱུང་ནི། སྒྲ་མི་སྙན་མ་ཞེས་སོགས་ཀྱིས་བཤད།
སྒྲ་མི་སྙན་མ་གཏོགས་ཚེ་ཚད་བཤད་པ་དེ་དག་ཐུབ་པའི་ངེས་པ་མེད་དེ། སྒྲ་
མི་སྙན་པས་ཚེ་ལོ་སྟོང་ངེས་པར་ཐུབ་ལ། གཞན་འགྲོ་བ་རིགས་དྲུག་ཀ་ལ་ཚེ་
ཚད་མ་རྫོགས་པར་འཆི་བ་ཡོད་པའི་ཕྱིར།
གསུམ་པ་དེ་འཇལ་བྱེད་ཀྱི་ཚད་བཤད་པ་ལ། དེ་ལ་རྩོམ་བྱེད་ཀྱི་གཞི་

འཕོས་ནས་འདོད་ལྷ་རིགས་དྲུག་གང་རུང་དུ་སྐྱེ་ལ། འདོད་ལྷ་རིགས་དྲུག་
ཀྱང་རིམ་པ་བཞིན་དུ་ཆོས་ཉིད་ཀྱི་ཐོབ་པའི་བསམ་གཏན་དང་པོའི་དངོས་
གཞི་ཐོབ། ཚེ་འཕོས་ནས་བསམ་གཏན་དང་པོར་སྐྱེ། དེ་ནས་བསམ་གཏན་
དང་པོའི་གང་ཟག་ཅིག་གིས། ཆོས་ཉིད་ཀྱིས་ཐོབ་པའི་བསམ་གཏན་གཉིས་
པའི་དངོས་གཞི་ཐོབ། དེས་དེ་ལས་ལངས་ཏེ། ཨེ་མ་ཧོ། ཏིང་ངེ་འཛིན་ལས་
སྐྱེས་པའི་དགའ་བ་དང་། བདེ་བ་ནི་ཞི་བའོ། །ཞེས་སྨྲས་པས། བསམ་གཏན་
དང་པོ་པ་ཐམས་ཅད་ཀྱིས་བསམ་གཏན་གཉིས་པའི་དངོས་གཞི་ཐོབ། དེ་
ནས་ཚེ་འཕོས་ནས་བསམ་གཏན་གཉིས་པར་སྐྱེ། དེ་ནས་མནར་མེད་དུ་
སེམས་ཅན་སྐྱེ་འཕྲོ་ཆད་པ་ནས། བསམ་གཏན་དང་པོ་པ་རྣམས་གཉིས་པར་
སྐྱེས་པའི་བར་ལ་བཅུད་ཀྱི་སེམས་ཅན་སྟོང་པ་ལ་བར་བསྐལ་བཅུ་དགུ་ཡོད།
དེ་ནས་ལྷ་རྣམས་ཀྱིས་ཆར་འབེབས་པ་མེད་པས། རྩི་ཤིང་ནགས་ཚལ་རྣམས་
སྐམ་པར་འགྱུར་ལ། དེ་ནས་ཡུན་རིང་པོ་ནས་ཆེས་ཚ་བའི་ཉི་མ་གཉིས་
ཤར་ནས་ཆུ་ཕྲན་དང་ལྟེང་ཀ་རྣམས་སྐམ་པར་འགྱུར། དེ་ནས་ཉི་མ་གསུམ་པ་
ཤར་ནས་ཆུ་ཀླུང་ཆུང་ངུ་དང་ཆེན་པོ་དག་སྐམ་པར་འགྱུར། ཉི་མ་བཞི་པས་
མཚོ་མ་དྲོས་པ་སྐམ་( ༤༢ན) པར་བྱེད། ལྔ་པས་ཕྱིའི་རྒྱ་མཚོ་སྐམ་པར་བྱེད།
དྲུག་པས་གླིང་བཞི་རི་རབ་དང་བཅས་པ་ལས་དུ་བ་འབྱུང་བར་བྱེད། བདུན་
པས་གླིང་བཞིའི་རི་རབ་དང་བཅས་པ་ལ་མེ་ལྕེ་གཅིག་ཏུ་འབར་ཞིང་སྲེག་
པར་བྱེད། དེས་རྐྱེན་བྱས་ནས་བསམ་གཏན་དང་པོར་རང་སའི་མེས་བསྲེག་
ཅིང་འདོད་པའི་མེས་ནི་མི་བསྲེག་ཏེ། ས་ཐ་དད་པའི་ཕྱིར། དེ་དག་ལ་བ
བསྐལ་གཅིག་ཡོད། སྣོད་བཅུད་ཀྱི་འཇིག་རྟེན་འཇིག་པ་ལ་བར་བསྐལ་ཉི་ཤུ་
ཡོད། དེ་ཡང་མེས་འཇིག་པའི་དབང་དུ་བྱས་ཏེ། ཆུས་འཇིག་ན་བསམ་གཏན་
གཉིས་པ་པས་གསུམ་པའི་དངོས་གཞི་ཐོབ་སྟེ། ཚེ་འཕོས་ཏེ་བསམ་གཏན་
གསུམ་པར་སྐྱེ། རླུང་གིས་འཇིག་ན་བསམ་གཏན་གསུམ་པ་པས་ཆོས་ཉིད་ཀྱི་

སྟོབས་ཀྱིས་བཞི་པའི་དངོས་གཞི་ཐོབ་ནས་ཚེ་འཕོས་ཏེ་བསམ་གཏན་བཞི་
པར་སྐྱེ། དེ་ནས་སྣོད་བཅུད་འཇིག་པའི་ཕྱིར། བསམ་གཏན་བཞི་པ་ནི་མེ་ཆུ་
རླུང་གསུམ་གྱིས་མི་འཇིག་གོ །
གཉིས་པ་ནི། འཆགས་པ་དང་པོའི་ཞེས་སོགས་རྐང་པ་གཉིས་ཀྱིས་
འཆད། འཆགས་པའི་བསྐལ་པ་ཡོད་དེ། རླུང་གིས་འཇིག་ན་བསམ་གཏན་
གསུམ་པའི་གཞལ་མེད་ཁང་ནས་འཐབ་བྲལ་གྱི་བར་ཡས་རིམ་གྱིས་འཆགས།
ཆུས་འཇིག་ན་བསམ་གཏན་གཉིས་པའི་གཞལ་མེད་ཁང་ནས་འཐབ་བྲལ་གྱི་
བར་ཡས་རིམ་གྱིས་འཆགས། མེས་འཇིག་ན་བསམ་གཏན་དང་པོའི་ཚངས་
པའི་གཞལ་མེད་ཁང་ནས་འཐབ་བྲལ་གྱི་བར་ཡས་རིམ་གྱིས་འཆགས། དེ་
ནས་ཚངས་རིས་ནས་རླུང་ལངས་པ་ལ་བརྟེན་ནས། སྟོང་གསུམ་གྱི་འོག་གཞི་
རླུང་གི་དཀྱིལ་འཁོར་ནས་རི་མཚོ་གླིང་གི་བར་འཆགས། དེ་རྣམས་འཆགས་
པ་ལ་བར་བསྐལ་གཅིག ། །དེ་ནས་རླུང་གིས་འཇིག་པའི་རྗེས་སུ་འཆགས་ན་
བསམ་གཏན་བཞི་པ་ནས་དང༌། ཆུས་འཇིག་པའི་རྗེས་སུ་འཆགས་ན་བསམ་
གཏན་( ༤༢བ)གསུམ་པ་ནས་དང༌། མེས་ཞིག་པའི་རྗེས་སུ་འཆགས་ན།
བསམ་གཏན་གཉིས་པ་ནས་ཚེ་དང་ལས་ཟད་པ་གཅིག་ཤི་འཕོས་ཏེ་བསམ་
གཏན་དང་པོར་སྐྱེ། དེ་ནས་ཡས་རིམ་གྱིས་རྒྱལ་ཆེན་བཞི་པའི་ལྷའི་བར་དུ་སྐྱེ།
དེ་ནས་བྱང་ནུབ་ཤར་ལྷོ་རྣམས་སུ་མས་རིམ་གྱིས་སྐྱེ། དེ་ནས་དུད་འགྲོ་ཡི་
དྭགས་དམྱལ་བ་མནར་མེད་པའི་སྲིད་པ་སྟེ། སེམས་ཅན་གཅིག་སྐྱེས་པའི་
བར་ཏེ་སྐྱེས་པ་ནི་བཅུད་ཆགས་པའི་བསྐལ་པ་ཡིན་ཞིང་དེ་ལ་བར་བསྐལ་
བཅུ་དགུ་ཡོད་ལ། དེས་ན་སྣོད་བཅུད་འཆགས་པ་ལ་བར་བསྐལ་ཉི་ཤུ་ཡོད་པ་
ནི་འཆགས་པའི་བསྐལ་པ་ཡིན་པའི་ཕྱིར།
གསུམ་པ་ལ། བར་བསྐལ་གྱི་ཡ་ཐོག་རིང་མོ་བཤད་པ། བར་གྱི་ཁུག་པ་
བཅོ་བརྒྱད་བཤད་པ། མཐའ་མའི་མ་ཐོག་བཤད་པ། ཡར་འཕེལ་གྱི་ཚད་

བསྐལ་པར་དག་གི་ཡུན་ཚད་མཉམ་སྟེ། དེ་གསུམ་ཀ་བར་བསྐལ་ཉི་ཤུར་
གནས་པ་མཚུངས་པ་ཡིན་པའི་ཕྱིར། ལྔ་པ་ནི། དེ་དག་ཅེས་སོགས་ཀྱིས་
བཤད། བསྐལ་ཆེན་ཡོད་དེ། བཤད་མ་ཐག་པའི་བར་བསྐལ་བརྒྱད་ཅུ་པོ་དེ་
དག་ལ་བསྐལ་ཆེན་གཅིག་ཏུ་འཇོག་པའི་ཕྱིར།
གཉིས་པ་ཞར་བྱུང་ལ། བསྐལ་ཆེན་གྱི་ཞར་བྱུང་དང་། འཇིག་བསྐལ་གྱི་
ཞར་བྱུང་གཉིས། དང་པོ་ནི། སངས་རྒྱས་དང་། རང་སངས་རྒྱས་དང་།
འཁོར་ལོས་བསྒྱུར་རྒྱལ་འབྱུང་ཚུལ་དང་གསུམ། དང་པོ་ནི་དེ་གྲངས་མེད་
ཅེས་སོགས་རྐང་པ་གསུམ་བཤད། སངས་རྒྱས་འབྱུང་ཚུལ་ཡོད་དེ། བསྐལ་པ་
ཆེན་པོ་དེ་གྲངས་མེད་གསུམ་དུ་ཚོགས་གཉིས་བསགས་པ་ལས་སངས་རྒྱས་
འབྱུང་བའི་ཕྱིར། སངས་རྒྱས་འབྱུང་བའི་དུས་ཡོད་དེ། ཚེ་ལོ་བརྒྱད་ཁྲི་པ་
ནས་མར་འགྲིབ་པའི་ཚེ་ལོ་བརྒྱ་པ་ཡན་ཆད་ལ་སངས་རྒྱས་དེ་དག་འབྱུང་གི །
བརྒྱད་ཁྲི་ཡར་འཕེལ་དང་བརྒྱ་ལས་མར་འགྲིབ་པ་ལ་མི་འབྱུང་བའི་ཕྱིར།
གཉིས་པ་ནི། རང་སངས་རྒྱས་ཞེས་སོགས་རྐང་པ་གཉིས་བཤད། རང་
སངས་རྒྱས་འབྱུང་བའི་( ༤༣བ) དུས་ཡོད་དེ། རང་སངས་རྒྱས་དེ་ཚེ་ཡར་
འཕེལ་དང་མར་འགྲིབ་གཉིས་ཀ་ལ་འབྱུང་བའི་ཕྱིར། བསེ་རུ་ལྟ་བུ་རང་
སངས་རྒྱས་འབྱུང་བའི་ཚུལ་ཡོད་དེ། བསེ་རུ་ལྟ་བུའི་རང་སངས་རྒྱས་དེ།
བསྐལ་པ་ཆེན་པོ་བརྒྱར་ཚོགས་བསགས་པའི་རྒྱུ་ལས་བྱུང་བ་ཡིན་པའི་ཕྱིར།
གསུམ་པ་ནི། འཁོར་ལོས་སྒྱུར་བ། ཞེས་སོགས་ཤོཀ་ལྔ་གསུངས། འཁོར་
ལོས་སྒྱུར་བའི་རྒྱལ་པོ་འབྱུང་བའི་དུས་ཡོད་དེ། མི་རྣམས་ཀྱིས་ཚེ་ལོ་དང་ག་
མེད་ཐུབ་པ་ནས། ཚེ་ལོ་སྟོང་ཕྲག་བརྒྱད་ཅུ་ཐུབ་པ་ལས་མི་འཕྱི་བར་དུ་
འབྱུང་ལ། དེ་མན་ཆད་དུ་མི་འབྱུང་བའི་ཕྱིར། དེ་མན་ཆད་དེའི་ཕུན་ཚོགས་
ཀྱི་སྣོད་དུ་མི་རུང་བའི་ཕྱིར། འཁོར་ལོས་སྒྱུར་བ་དེ་ལ་བཞི་སྟེ། གསེར་དང་།
དངུལ་དང་། ཟངས་དང་། ལྕགས་ཀྱི་འཁོར་ལོ་ཅན་བཞི་ཡོད་པའི་ཕྱིར། དེ་

བཞིས་གླིང་བཞི་ལ་དབང་བྱེད་ཚུལ་ཡོད་དེ། འཁོར་ལོས་སྒྱུར་རྒྱལ་དེ་དག་གི་
མས་རིམ་བཞིན་དུ། ལྕགས་ཀྱི་འཁོར་ལོ་ཅན་གྱི་གླིང་གཅིག་དང་། ཟངས་ཀྱི་
འཁོར་ལོ་ཅན་གྱི་གླིང་གཉིས། དངུལ་གྱི་འཁོར་ལོ་ཅན་གྱི་གླིང་གསུམ། གསེར་
གྱི་འཁོར་ལོ་ཅན་གྱི་གླིང་བཞི་ལ་དབང་སྒྱུར་བར་བྱེད་པའི་ཕྱིར། གླིང་གཅིག་
ཏུ་འཁོར་ལོ་སྒྱུར་རྒྱལ་རྒྱུད་ཐ་དད་པ་གཉིས་ཅིག་ཅར་དུ་འབྱུང་བ་མེད་དེ།
འགྲན་ཟླ་མེད་པའི་ལས་བསགས་པའི་ཕྱིར། དཔེར་ན། མཆོག་གི་སྤྲུལ་
སྐུའི་མཛད་པ་སྟོན་པའི་སངས་རྒྱས་རྒྱུད་ཐ་དད་པ་གཉིས་གཅིག་ཅར་དུ་མི་
འབྱུང་བ་བཞིན་ཡིན་པའི་ཕྱིར། ཞིང་གཅིག་ཏུ་སངས་རྒྱས་གཉིས་འབྱུང་བ་
ནི་ཡོད་དེ། མི་མཇེད་འཇིག་རྟེན་གྱི་ཁམས་ན་སངས་རྒྱས་ཤཱཀྱ་ཐུབ་པ་བྱེ་བ་
ཕྲག་བརྒྱ་ཡོད་པའི་ཕྱིར། འཁོར་ལོས་སྒྱུར་རྒྱལ་གྱི་རྒྱལ་པོ་བཞིས། གླིང་ལས་
རྒྱལ་བར་བྱེད་པའི་ཚུལ་ཡོད་དེ། གསེར་གྱི་འཁོར་ལོ་ཅན་ལ་གླིང་བཞིའི་རྒྱལ་
པོ་བྲན་འབངས་དང་བཅས་པས་ཕས་སུ་བསུ་སྟེ། གསེར་གཞོང་དངུལ་གྱིས་
བཀང་བ་སོགས་ཕུལ་( ༤༤ན)ནས། ལྷ་བྱོན་པ་ལེགས། ཡུལ་འཁོར་ཕུན་སུམ་
ཚོགས་པ་འདི་དག་ཁྱེད་ཀྱི་ལགས་པས་བཞེས་སུ་གསོལ། ཞེས་འདུད་ཅིང་།
རྒྱལ་པོས་ཀྱང་། དེ་དག་རང་སར་སྦྱིན་ནས་དགེ་བ་བཅུ་ལ་འགོད་པར་བྱེད།
དངུལ་གྱིས་ནི་རང་འགྲོ་བ་དང༌། ཟངས་ཀྱིས་ནི་ཕྱིན་ནས་གཡུལ་བཤམས་པ་
ཙམ་དང་། ལྕགས་ཀྱི་འཁོར་ལོས་སྒྱུར་རྒྱལ་གྱིས་ནི་མཚོན་ཆའི་ཆར་འབེབས་
པར་རྩམས་པ་ཙམ་གྱིས་རྒྱལ་བར་བྱེད་ལ། མི་དགེ་བཅུ་སྤངས་པས་སེམས་
ཅན་ལ་གནོད་པ་མེད་པའི་ཕྱིར། འཁོར་ལོས་སྒྱུར་རྒྱལ་དང་ཐུབ་དབང་གི་
མཚན་ལ་ཁྱད་པར་ཡོད་དེ། འཁོར་ལོས་སྒྱུར་རྒྱལ་ལ་དབུ་གཙུག་ཏོར་བལྟར་
མི་མངོན་པ་དང་། སྨིན་མཚམས་ཀྱི་མཛོད་སྤུ་མ་གཏོགས་མཚན་སུམ་ཅུ་ཡོད།
ཐུབ་པ་སངས་རྒྱས་ཀྱི་མཚན་ནི་ཕྱག་ཞབས་ཀྱི་མཐིལ་སོགས་རང་སའི་ཡུལ་
ན་མ་འཁྲུག་པར་གནས་པ་དང་། ཤིན་ཏུ་གསལ་བ་དང་། ཟུར་མ་ཉམས་ཤིང་

རྫོགས་པས། འཁོར་ལོས་སྒྱུར་རྒྱལ་གྱི་མཚན་ལས་ཁྱད་པར་དུ་འཕགས་པའི་
ཕྱིར། དང་པོ་ནས་འཁོར་ལོས་སྒྱུར་བའི་རྒྱལ་པོ་འབྱུང་བ་ཡིན་ནམ། ཕྱིས་
འབྱུང་བ་ཡིན་ཞེ་ན། ཕྱིས་འབྱུང་བ་ཡིན་ཏེ། འོད་གསལ་བའི་ལྷ་ཚེ་ཟད་ཁ་
ཅིག་ཤི་འཕོས་ནས་འདིར་སྐྱེ་ཞིང་སྔར་བྱུང་བའི་སེམས་ཅན་དེ་དག་གརྔུགས་
ཅན་གྱི་ལྷ་བཞིན་དུ་རྫུས་ཏེ་སྐྱེས་པ། མཛེས་པ་ཁ་དོག་བཟང་ཞིང་ར
ཀྱི་འོད་ཀྱིས་སྣང་བའི་བྱ་བ་བྱེད་པ། རྫུ་འཕྲུལ་གྱིས་ནམ་མཁའ་ལ་འགྲོ་བ།
བསམ་གཏན་གྱི་དགའ་བ་ཟས་སུ་ཟ་བ། ཚེ་ལོ་དཔག་ཏུ་མེད་པ་ཐུབ་པ་ཡིན་
ལ། དེའི་དུས་ཉིན་མཚན་དང་སྐྱེས་པ་ཕོ་མོའི་ཐ་སྙད་མེད་ལ། དེ་ནས་སེམས་
ཅན་རོ་ལ་སྲེད་ཞེན་ཅན་ཞིག་གིས་སའི་བཅུད་མར་གསར་འདྲ་བ་རོ་སྦྲང་རྩི་
མ་བསྐོལ་བ་ལྟ་བུ་ཡོད་པ་སོར་མོའི་རྩེ་མོས་བླངས་ཏེ་ལྕེ་ཐོག་ཏུ་མྱངས། དེ་
བཞིན་( ༤༤བ) དུ། གཞན་རྣམས་ཀྱིས་ཀྱང་མྱངས་པས་རིམ་བཞིན་རོ་ལ་
ཆགས་པར་འགྱུར་ཞིང་ལུས་ལ་འཁྲང་བ་དང༌། ལྕི་བ་ཞུགས་ལུས་ཀྱི་འོད་ནུབ་
པས་མྱ་ངན་བྱེད་པ་ལ་ཆོས་ཉིད་ཀྱིས་ཉི་ཟླ་དང་རྒྱུ་སྐར་རྣམས་བྱུང་། གླིང་
བཞིར་བསྐོར་ཏེ་སྣང་བའི་བྱ་བ་བྱས་པས་ཉིན་ཞག་དང་ལོ་དང་དུས་ཚིགས་
སོགས་ཀྱི་ཐོག་མ་དེ་ནས་བྱུང༌། དེ་ནས་རོ་བཅུད་དེ་མང་པོ་ཟོས་པ་རྣམས་ཁ་
དོག་ངན་ལ། ཉུང་བ་ཟོས་པ་རྣམས་ཁ་དོག་དག་བཟང་བར་གྱུར། དེ་ནས་
བཟང་བས་ངན་ལ་ང ང་ནི་བཟང་ལ། ། ཁྱོད་ནི་ངན་ནོ་ཞེས་བརྙས་ཤིང་མི་དགེ་
བ་བྱས་པས་བཅུད་ནུབ། ་ནས་སའི་ཞག་ཁ་དོག་དོང་ཀའི་མེ་ཏོག་ལྟ་བུའི་
རོ་སྦྲང་རྩི་མ་སྐོལ་བ་ལྟ་བུ་ཆགས། སྔར་བཞིན་བྱས་པས་དེ་ནུབ། དེ་ནས་ཡང་
མ་སྨོས་མ་བཏབ་བའི་འབྲས་ས་ལུ་ཕུབ་ཤུན་མེད་པ། ནང་ནུབ་བརྔས་པའི་
ཤུལ་དུ་སྐྱེ་བ་བྱུང་། དེ་ཟོས་པས་དེ་ཟས་རགས་པ་ཡིན་པས་བཤང་གཅི་དོར་
བའི་དབང་བོའི་སྒོ་དོད།
དེ་ལ་ཕན་ཚུན་མིག་ཚུགས་སུ་བལྟ་ཞིང་སྐྱེས་པ་དང་། བུད་མེད་ཀྱི་ཐ་སྙད་དེ་

༄༅། །དམ་པའི་ཆོས་མངོན་པ་མཛོས་ཀྱི་རྣམ་བཤད་
བློ་གསལ་བློའི་པདྨོ་ཁ་འབྱེད་ཅེས་བྱ་བ་ལས་
གནས་བཞི་པ་ལས་བསྟན་པ་སིདྡྷི་ས་
མུ་དྲས་མཛད་པ་བཞུགས་སོ། །
གནས་བཞི་པ་ལས་བསྟན་པ།
༄༅༅། །བླ་མ་དང་ལྷག་པའི་ལྷ་རྗེ་བཙུན་འཇམ་དཔལ་དབྱངས་ལ་ཕྱག་
འཚལ་ལོ། །བཞི་པ། གནས་བཞི་པ་ལས་བསྟན་པའི་གནས་འཆད་པ་པ།
མཚམས་སྦྱར་བ། ལས་དངོས་བཤད་པ། མཇུག་བསྡུ་བ་དང་གསུམ། དང་པོ་
ནི། སྣོད་བཅུད་ཀྱི་འཇིག་རྟེན་སྡུག་བདེན་སྣ་ཚོགས་པ་དེ་རྣམས་རྒྱུ་མེད་དང་
མི་མཐུན་པའི་རྒྱུ་ལས་མི་འབྱུང་བས། རྒྱུ་གང་ལ་བརྟེན་ནས་འབྱུང་ཞེ་ན།
དེའི་ལན་བཤད་པ་ལ། ལས་ལས་འཇིག་རྟེན་སྣ་ཚོགས་སྐྱེས། །ཞེས་གསུངས།
དེ་རྣམས་ཆོས་ཅན། རྒྱུ་མེད་དང་མི་མཐུན་པའི་རྒྱུ་ལས་འབྱུང་བ་མ་ཡིན་ཏེ།
རང་གི་རྒྱུར་གྱུར་པའི་དགེ་མི་དགེའི་ལས་ལ་བརྟེན་ནས་སྐྱེས་པ་ཡིན་པའི་
ཕྱིར། གཉིས་པ་ལ། ལས་ཀྱི་ངོ་བོ། མདོ་ལས་བྱུང་བའི་མིང་གི་རྣམ་གྲངས་
གཉིས། དང་པོ་ལ། བསྟན་བཤད་གཉིས་ལས། དང་པོ་ནི། དེ་ནི་སེམས་ང་
དང་དེས་བྱས། །ཞེས་སོགས་རྐང་པ་བཞི་བྱུང༌། ལས་དེ་ལ་དབྱེ་ན་གཉིས་སུ་
ཡོད་དེ། སེམས་པའི་ལས་དང་སེམས་པ་དེས་བྱས་པའི་བསམ་པའི་ལས་
གཉིས་ཡོད་པའི་ཕྱིར། ཡིད་ཤེས་དང་མཚུངས་ལྡན་གྱི་སེམས་པ་ཆོས་ཅན།
སེམས་པའི་ལས་ཡིན་ཏེ། ཆོས་ཅན་དེ་གང་ཞིག །ལུས་ངག་གི་ལས་མངོན་
པར་འདུ་བྱེད་པའི་ལས་ཡིན་པའི་ཕྱིར། ཡང་ན་དེ་ཡོད་དེ། ཆོས་ཅན་དེ་དེ་
ཡིན་པའི་ཕྱིར། སེམས་པ་དེས་བསྐྱེད་པའི་བསམ་པའི་ལས་ལ་གཉིས་ཡོད་དེ།

འཇིག་པའི་རྒྱུ་ཡོད་པར་ཐལ། དཔེར་ན། ཤིང་ལས་མེ་འབྱུང་ཞིང་མེས་ཤིང་
འཇིག་པའི་ཕྱིར། ཟེར་ན། རྫ་བུམ་གྱི་ཚོས་དམར་(༢བ)པོར་སྐྱེད་བྱེད་ཀྱི་རྒྱུ་
མེ་ལྕེ་དེ་ཡང་། དེ་ཉིད་འཇིག་པ་པོའི་རྒྱུར་འགྱུར་བར་ཐལ། དེས་དམར་པོ་
བཤིག་ནས། ཆེས་དམར་པོ་སྐྱེད་པའི་ཕྱིར། རང་རེས་འདུས་བྱས་ཀྱི་དབྱིབས་
རྫས་སུ་གྲུབ་པར་ཁས་བླངས་པ་ལ། མདོ་སྡེ་པ་ན་རེ། འདུས་བྱས་ཀྱི་དབྱིབས་
ཆོས་ཅན། མིག་དབང་དང་ལུས་དབང་གཉིས་ཀྱི་བཟུང་དོན་དུ་འགྱུར་བར་
ཐལ། ཁྱོད་མིག་གིས་ཡང་ཤེས། ལུས་ཀྱིས་ཡང་ཤེས་པའི་ཕྱིར། འདོད་མི་ནུས་
ཏེ། དེ་གཉིས་ཀྱི་བཟུང་དོན་འགལ་བའི་ཕྱིར། གཟུགས་ཀྱི་སྐྱེད་མཆེད་དང་།
རེག་བྱའི་སྐྱེ་མཆེད་འགལ་བའི་ཕྱིར། གཞན་ཡང༌། དེ་རྫས་ཡོད་མ་ཡིན་པར་
ཐལ། དེ་རྫས་སུ་ཡོད་ན། བསགས་པའི་རྡུལ་ཕྲ་རབ་ལ་ཡོད་དགོས་པ་ལས་
མེད་པའི་ཕྱིར།
གཉིས་པ་ནི། ངག་རྣམ་རིག་བྱེད་ནི་ངག་སྒྲ། །ཞེས་གསུངས། ངག་གི་
རྣམ་པར་རིག་བྱེད་ཀྱི་ལས་ཡོད་དེ། རང་ཀུན་ནས་སློང་བ་གང་ཟག་གཞན་
གྱིས་རིག་པར་བྱེད་པའི་བརྗོད་པ་སྒྲའི་རང་བཞིན་ཅན་གྱི་ངག་ནི་དེ་ཡིན་
པའི་ཕྱིར།
གཉིས་པ་རྣམ་པར་རིག་བྱེད་མ་ཡིན་པ་བཤད་པ་ལ། ལུང་གི་སྒྲུབ་བྱེད་
དང་། དེའི་ཁྱད་པར་བཤད་པ་གཉིས། དང་པོ་ནི། རྣམ་གསུམ་ཞེས་སོགས་
རྐང་པ་གཉིས་གསུངས། ཤེས་བྱ་ཆོས་ཅན། རྣམ་པར་རིག་བྱེད་མ་ཡིན་པའི་
གཟུགས་ཡོད་པའི་སྒྲུབ་བྱེད་ཡོད་དེ། མདོ་ལས། བསྟན་ཡོད་ཐོགས་བཅས་ཀྱི་
གཟུགས། བསྟན་མེད་ཐོགས་བཅས་ཀྱི་གཟུགས། བསྟན་མེད་ཐོགས་མེད་ཀྱི་
གཟུགས་གསུམ་གསུངས་པའི་ཕྱི་མ་འདི་མེད་ན་མི་འབྱུང་བའི་ཕྱིར་དང་། དྲི་
མ་མེད་པའི་གཟུགས་གསུངས་པ་ཡང་། རྣམ་པར་རིག་བྱེད་མ་ཡིན་པའི་
གཟུགས་མེད་ན་མི་འབྱུང་བའི་ཕྱིར་དང༌། རྫས་ལས་བྱུང་བའི་བསོད་ནམས་

བཅས་པའི་ལུས་ངག་གི་རྣམ་པར་རིག་བྱེད་མ་ཡིན་པའི་ལས་ཆོས་ཅན། ཁྱོད་
ཀྱི་རྒྱུར་གྱུར་པའི་འབྱུང་བའི་ཁྱད་པར་ཡོད་དེ། རང་ས་གང་དུ་གཏོགས་པའི་
འབྱུང་བ་དག་རྒྱུར་བྱས་པ་ལས་སྐྱེས་(༣བ)ལ། ས་གཞན་གྱི་འབྱུང་བ་ལས་མི་
སྐྱེ་བའི་ཕྱིར། ། ཟག་མེད་ཀྱི་རྣམ་པར་རིག་བྱེད་མ་ཡིན་པའི་ལས་ཆོས་ཅན།
ཁྱོད་ཀྱི་རྒྱུར་གྱུར་པའི་འབྱུང་བ་ཡོད་དེ།
བའི་འབྱུང་བ་ལས་སྐྱེས་པ་ཡིན་པའི་ཕྱིར། འདོད་པའི་རྟེན་ལ། ཟག་མེད་
སྐྱེས་ན་དེའི་ས་པ་སོགས་ཡིན་པའི་ཕྱིར། ཁྱོད་རང་གི་ལུས་རྟེན་གང་དུ་སྐྱེ་
གཉིས་པ་ཆོས་ཀྱི་ཁྱད་པར་ནི། རྣམ་རིག་བྱེད་མིན་མ་ཟིན་དང་། །ཞེས་
སོགས་རྐང་པ་ལྔ་གསུངས། རྣམ་པར་རིག་བྱེད་མ་ཡིན་པའི་ལས་ཆོས་ཅན།
ཁྱོད་ཁྱད་ཆོས་དུ་མ་དང་ལྡན་ཏེ། ཟིན་མ་ཟིན་གཉིས་ཀྱི་ནང་ནས་མ་ཟིན་པ་
ཡིན་ལ། བྱུང་བ་གསུམ་གྱི་ནང་ནས་རྒྱུ་མཐུན་ལས་བྱུང་བ་ཡིན་པ་དང་། རྒྱུད་
དུ་གཏོགས་པས་སེམས་ཅན་དུ་སྟོན་པ་ཡིན་པའི་ཁྱད་པར་དང་ལྡན་པའི
ཕྱིར། འདོད་པར་གཏོགས་པའི་རྣམ་པར་རིག་བྱེད་མ་ཡིན་པའི་གཟུགས་ཆོས་
ཅན། ཁྱོད་ཀྱི་རྒྱུ་ཡོད་དེ། རྒྱུ་མཐུན་པ་དང་ཟིན་པའི་འབྱུང་བ་ལས་སྐྱེས་པའི་
ཕྱིར། ཏིང་ངེ་འཛིན་ལས་སྐྱེས་པའི་རྣམ་པར་རིག་བྱེད་མ་ཡིན་པའི་གཟུགས་
བསམ་གཏན་ཟག་མེད་ཀྱི་སྡོམ་པ་ཆོས་ཅན། ཁྱོད་ཀྱི་རྒྱུར་གྱུར་པའི་འབྱུང་བ་
ཡོད་དེ། མ་ཟིན་པའི་འབྱུང་བ་དང༌། ཏིང་ངེ་འཛིན་རྒྱས་པ་ལས་བྱུང་བའི་
འབྱུང་བ་ལས་སྐྱེས་པའི་ཕྱིར་དང༌། ཁྱོད་ཀྱི་སྤོང་བ་བདུན་པོ་རྣམས་འབྱུང་རྒྱུ་
ཚོགས་པ་ཐ་དད་པ་མ་ཡིན་པ་བཞི་ཚན་གཅིག་ལས་སྐྱེས་པའི་ཕྱིར།
གཉིས་པ། ལས་གསུམ་སྤྱིའི་ཆོས་ཀྱི་ཁྱད་པར་ལ། དངོས་དང༌། ཞར་བྱུང་
གཉིས་ལས། དང་པོ་ལ། དབྱེ་བ་དང༌། ཁམས་དང་ས་གང་ན་ཡོད་ཀྱི་ཁྱད་
པར་དང་གཉིས་ལས། དང་པོ་ནི། རྣམ་རིག་མིན་ལུང་བསྟན་མིན་མེད། །ཅེས་
སོགས་རྐང་པ་ཕྱེད་དང་གཉིས་གསུངས། རྣམ་པར་རིག་བྱེད་མ་ཡིན་པའི་

བཤད་པ། ཆོས་ཀྱི་ཁྱད་པར་བཤད་པ་དང་གསུམ་ལས། དང་པོ་ནི། ཐར་པ།
དམ་པའི་དོན་དུ་དགེ་རྩ་བ། །ཞེས་སོགས་རྐང་པ་ཕྱེད་དང་བདུན་གསུངས།
དགེ་བ་ལ་བཞི་ཡོད་དེ། ཐར་པ་མྱང་འདས་( ༤་) ནི་དམ་པའི་དོན་ཏེ་དོན་
དམ་པའི་དགེ་བ་དང་། དགེ་བའི་རྩ་བ་གསུམ་དང་། ངོ་ཚ་ཤེས་པ་དང་།
ཁྲེལ་ཡོད་པ་དག ། །ངོ་བོ་ཉིད་ཀྱི་དགེ་བ་དང་། དེར་མ་ཟད་དད་པ་དང་།
བག་ཡོད་དང་། ཤིན་ཏུ་སྦྱངས་པ་དང་། བཏང་སྙོམས་དང་། རྣམ་པར་མི་
འཚེ་བ་དང༌། བརྩོན་འགྲུས་རྣམས་ངོ་བོ་ཉིད་ཀྱི་དགེ་བ་དང༌། དེ་དག་དང་
མཚུངས་ལྡན་གྱི་སེམས་བྱུང་རྣམས་མཚུངས་ལྡན་གྱི་དགེ་བ་ཡིན་པའི་ཕྱིར།
ངོ་བོ་ཉིད་ཀྱི་དགེ་བ་དེ་དག་གིས་ཀུན་ནས་བསླངས་པའི་བྱ་བ་རྣམས་དང་
སོགས་པ། དགེ་བ་རྣམས་ཀྱི་ཐོབ་པ་དང་སྙོམས་འཇུག་གཉིས་རྣམས་ཀུན་
སློང་དགེ་བས་དགེ་བར་བཞག་པའི་ཀུན་སློང་གི་དགེ་བ་ཡིན་པའི་ཕྱིར། དང་
པོ་གྲུབ་སྟེ། མི་དགེ་བ་དང་སྡུག་བསྔལ་ཐམས་ཅད་ཞི་བས་མཆོག་ཏུ་བདེ་བའི་
ཕྱིར། དཔེར་ན། ནད་མེད་པ་བཞིན་ནོ། །
གཉིས་པ་གྲུབ་སྟེ། མཚུངས་ལྡན་དང་ཀུན་སློང་ལ་མི་ལྟོས་པའི་ཕྱིར་ཏེ།
རང་གྲུབ་ཙམ་ཉིད་ནས་དགེ་བ་ཡིན་པའི་ཕྱིར། དཔེར་ན། འཕྲོད་པའི་སྨན་
བཞིན་ནོ། །
གསུམ་པ་གྲུབ་སྟེ། དགེ་བ་རྣམས་མཚུངས་ལྡན་དགེ་བས་དགེ་བར་
བཞག་པའི་ཕྱིར། དཔེར་ན། འཕྲོད་པའི་སྨན་དང་སྦྱར་བའི་བཏུང་བ་བཞིན་
ནོ། །དགེ་བ་བཞི་ལས་བཟློག་པའི་མི་དགེ་བ་བཞི་ཡོད་དེ། འཁོར་བ་ནི་ནད་
བཞིན་མཆོག་ཏུ་མི་བདེ་བས་དོན་དམ་པའི་མི་དགེ་བ་ཡིན་པའི་ཕྱིར་དང་།
མི་དགེ་བའི་རྩ་བ་གསུམ་དང་ངོ་ཚ་མེད་པ་དང་ཁྲེལ་མེད་པ་རྣམས་ངོ་བོ་
ཉིད་ཀྱི་མི་དགེ་བ་དང༌། མི་དགེ་བ་དེ་དག་དང་མཚུངས་ལྡན་གྱི་སེམས་བྱུང་
རྣམས་མཚུངས་ལྡན་གྱི་མི་དགེ་བ་དང༌། དེ་དག་གིས་ཀུན་ནས་བསླངས་པའི་

ལུས་ངག་གི་ལས་རྣམས་ཀུན་སློང་གི་མི་དགེ་བ་ཡིན་པའི་ཕྱིར། མ་བསྒྲིབས་
ལུང་མ་བསྟན་ལ་སྒྲས་བརྗོད་རིགས་ཀྱི་སྒོ་ནས་བཞི་ཡོད་དེ། བརྟན་པ་སོ་སོར་
བརྟགས་མིན་གྱི་འགོག་པ་དང་། ནམ་མཁའ་དག་ནི་དོན་དམ་པར་ལུང་དུ་མ་
བསྟན་པ་དང་། བཟོ་དང༌། སྤྱོད་ལམ་པ། རྣམ་སྨིན་སྐྱེས། སྤྲུལ་སེམས་བཞི།
བསགས་པའི་བེམ་པོ་རྣམས་ནི་( ༥ན) ངོ་བོ་ཉིད་ཀྱི་ལུང་མ་བསྟན་དང་། བཟོ་
སེམས་སོགས་དང་མཚུངས་ལྡན་གྱི་སེམས་སེམས་བྱུང་རྣམས་མཚུངས་ལྡན་
གྱི་ལུང་མ་བསྟན་དང་། བཟོ་སེམས་སོགས་བཞིས་ཀུན་ནས་བསླངས་པའི་
ལུས་ངག་གི་རིག་བྱེད་དེ་ནི་ཀུན་སློང་གི་ལུང་མ་བསྟན་ཡིན་པའི་ཕྱིར། དེས་
ན་དགེ་མི་དགེ་ལུང་མ་བསྟན་འདི་དག་གི་གཞི་མཐུན་ཡོད་ཀྱང་འདི་དག་
ལྡོག་པ་ཐ་དད་པའི་ཁྱད་པར་ཡོད་ཅེས་ཟེར།
གཉིས་པ། ཀུན་སློང་ལ། དངོས་དང༌། ཆོས་ཀྱི་ཁྱད་པར་བཤད་པ་གཉིས་
ལས། དང་པོ་ནི། ཀུན་སློང་རྣམ་གཉིས་རྒྱུ་དང་ནི། །ཞེས་སོགས་ཤློོཀ་གཉིས་
གསུངས། ཤེས་བྱ་ཆོས་ཅན། ཀུན་སློང་རྣམ་པ་གཉིས་ཡོད་དེ། རྒྱུའི་ཀུན་སློང་
དང་། དེ་བྱེད་པའི་དུས་ཀྱི་ཀུན་སློང་ཞེས་བྱ་བ་རྣམ་པ་གཉིས་ཡོད་པའི་ཕྱིར།
ཀུན་སློང་གཉིས་པོ་དེ་བྱེད་ལས་དང་ལྡན་པའི་སྒོ་ནས་གཉིས་ཡོད་པ་ལས།
དང་པོ་ནི། ལས་དེ་ལ་དང་པོར་རབ་ཏུ་འཇུག་པར་བྱེད་པ་དང་། གཉིས་པ་
ནི། ལས་དེའི་རྗེས་སུ་བྱ་བ་འདི་བྱ་ཞེས་རྗེས་སུ་འཇུག་བྱེད་ཡིན་པའི་བྱེད་
ལས་དང་ལྡན་པའི་ཕྱིར། སྔར་མཐོང་སྤང་ཁ་ནང་དུ་བལྟས་པའི་ཤེས་པ་གང་
ཡོད་ཁྱོད་ཀུན་ནས་སློང་མི་ནུས་པར་བཤད་པ་ལ། མདོ་ལས། ལོག་པའི་ལྟ་བ་
དེ་ལས་ནི་ལོག་པར་རྟོག་པ་དང་། ལོག་པའི་ངག་དང་ལས་ཀྱི་མཐའ་འབྱུང་
བར་འགྱུར་རོ། །ཞེས་གསུངས་པ་དང་འགལ་ལོ་ཞེ་ན། མི་འགལ་ཏེ། མཐོང་
བས་སྤང་བར་བྱ་བ་ཡིད་ཀྱི་རྣམ་པར་ཤེས་པ་ནི་རབ་ཏུ་འཇུག་བྱེད་རྒྱུའི་ཀུན་
སློང་ཁོ་ན་ཡིན་པ་ལ་དགོངས་ནས་དེ་ལྟར་བཤད་ཅིང༌། དུས་ཀྱི་ཀུན་སློང་མ་

ཡིན་པས་རིག་བྱེད་མི་སློང་བར་བསྟན་པ་ཡིན་པའི་ཕྱིར། སྒོམ་པས་སྤང་བར་
བྱ་བ་ཡིད་ཀྱི་རྣམ་པར་ཤེས་པ་དེ་ལ་ནི་རིག་བྱེད་རྒྱུའི་ཀུན་སློང་དང་། དུས་
ཀྱི་ཀུན་སློང་གཉིས་ཀ་ཡོད་པ་ཡིན་པའི་ཕྱིར་ཏེ། དེ་ལ་རྟོག་བཅས་ཀྱང་ཡོད།
ཁ་ཕྱིར་བལྟས་ཀྱང་ཡོད་པའི་ཕྱིར། དབང་པོའི་རྣམ་པར་ཤེས་པ་ལྔ་ནི་རྗེས་སུ་
འཇུག་བྱེད་ཁོ་ན་ཡིན་པའི་ཕྱིར། དེ་རྣམས་ཁ་ཕྱིར་བལྟའི་རྟོག་མེད་ཀྱི་ཤེས་པ་
( ༥བ) ཡིན་པའི་ཕྱིར་ཏེ། དེ་དག་དང་མཚུངས་ལྡན་གྱི་སེམས་བྱུང་རྣམས་ཀྱང་
དེ་ཁོ་ན་ཡིན་ནོ། །
གསུམ་པ་ཆོས་ཀྱི་ཁྱད་པར་བཤད་པ་ལ། རབ་ཏུ་འཇུག་བྱེད་དགེ་སོགས་
ལས། །ཞེས་སོགས་རྐང་པ་བཞི་གསུངས། དོན་ནི། རྗེས་སུ་འཇུག་བྱེད་དེ་ལ་
དགུར་འགྱུར་བ་ཡོད་དེ། རབ་ཏུ་འཇུག་བྱེད་རྒྱུའི་ཀུན་སློང་དགེ་བ་དང་
སོགས་པ་མི་དགེ་བ་དང་ལུང་མ་བསྟན་གསུམ་པོ་རེ་རེ་ལས་རྗེས་སུ་འཇུག་
བྱེད་དུས་ཀྱི་ཀུན་སློང་ཀྱང་དགེ་བ་དང་མི་དགེ་བ་དང་ལུང་མ་བསྟན་རྣམ་པ་
གསུམ་གསུམ་དུ་འགྱུར་བ་ཡོད་པའི་ཕྱིར་ཏེ། ཐུབ་པའི་རབ་ཏུ་འཇུག་བྱེད་
དང་། རྗེས་སུ་འཇུག་བྱེད་འདྲ་བའང་ཡོད་དེ། ཐུབ་པའི་རབ་ཏུ་འཇུག་བྱེད་
དགེ་བ་ལས་རྗེས་སུ་འཇུག་བྱེད་འདྲ་བ་དགེ་བ་འབྱུང་བ་དང་། རབ་ཏུ་
འཇུག་བྱེད་ལུང་མ་བསྟན་ལས་རྗེས་སུ་འཇུག་བྱེད་ལུང་མ་བསྟན་འབྱུང་བ་
ཡོད་པའི་ཕྱིར། ཐུབ་པའི་དེ་མི་འདྲ་བ་ཡོད་དེ། ཐུབ་པའི་རབ་ཏུ་འཇུག་བྱེད་
ལུང་མ་བསྟན་ལས་རྗེས་སུ་འཇུག་བྱེད་དགེ་བར་འགྱུར་བ་ཡོད་པའི་ཕྱིར ཏེ།
དེ་དགེ་བ་ལས་ལུང་མ་བསྟན་འབྱུང་བ་ནི་མེད་པའི་ཕྱིར། རྣམ་སྨིན་ལས་སྐྱེས་
པའི་མཚུངས་ལྡན་དང་བཅས་པ་ནི་རབ་ཏུ་འཇུག་བྱེད་དང་དུས་ཀྱི་ཀུན་
སློང་གཉིས་ཀ་མ་ཡིན་ཏེ། ཀུན་སློང་ལ་མི་ལྟོས་པར་ངང་གིས་འབྱུང་བའི་ཕྱིར།
གསུམ་པ། རྣམ་པར་རིག་བྱེད་མ་ཡིན་པའི་དབྱེ་བ་བཤད་པ་ལ། བསྟན་
བཤད་གཉིས་ལས། དང་པོ་ནི། དེ་དག་རྣམ་རིག་རྣམ་རིག་མིན། །ཞེས་བཤད་

ཡིན་གྱི་སྡོམ་པའི་ངོ་བོ་ལ་གཏོང་ཐོབ་མེད་པའི་ཕྱིར། འོ་ན་གང་ཟག་གཅིག་
གིས་སྡོམ་གསུམ་རིམ་གྱིས་བླངས་པའི་ཚེ་སྲོག་གཅོད་སྤོང་བའི་སྤོང་བ་རིགས་
མཐུན་རྫས་ཐ་དད་པ་གསུམ་སྐྱེ་བའམ་གཅིག་གོང་འཕེལ་དུ་འགྱུར་ཞེ་ན།
དང་པོ་འཐད་དེ། དགེ་སློང་གི་སྡོམ་པ་ཕུལ་ནས་དགེ་ཚུལ་གྱི་སྡོམ་པ་ལ་
གནས་སུ་རུང་བའི་ཕྱིར། བྱས་པ་ལ། ཁོ་ན་རེ། སྲོག་གཅོད་སྤོང་བའི་སྔོང་
བ་རིགས་མཐུན་པས་ཐ་དད་པ་གསུམ་གང་ཟག་གཅིག་གི་རྒྱུད་ལ་ཡོད་པ་
འགལ་ལོ་ཞེ་ན་སྲོད་གཅོད་སྤོང་བའི་སྤོང་བ་རྫས་ཐ་དད་པ་གསུམ་པོ་དེ་གང་
( ༦བ)ཟག་གཅིག་གི་རྒྱུད་ལ་ཡོད་པ་འགལ་བ་མེད་དེ། ཕྱི་མ་བླངས་པ་སྔ་མ་
གཏོང་བའི་རྒྱུ་མ་ཡིན་པའི་ཕྱིར། 
གཉིས་པ་ནི། སྤང་བྱ་ལྔ་བརྒྱད་བཅུ་དང་ནི། །ཞེས་སོགས་རྐང་པ་བཞི་
གསུངས། དགེ་བསྙེན་གྱི་སྡོམ་པའི་ངོ་བོ་དང་། བསྙེན་གནས་ཀྱི་སྡོམ་པའི་ངོ་
བོ་དང་། དགེ་ཚུལ་གྱི་སྡོམ་པའི་ངོ་བོ་དང་། དགེ་སློང་གི་སྡོམ་པའི་ངོ་བོ་
རྣམས་ཡོད་དེ། ཇི་སྲིད་འཚོའི་བར་དུ་སྤང་བྱའི་གཙོ་བོ་ལྔ་སྤོང་བར་ཁས་
བླང ས་པ་ལ་བརྟེན་ནས་ཐོབ་པའི་རིགས་སུ་གནས་པའི་སྡོམ་པ་ཡང་ཡིན།
ཁྱིམ་པའི་ཕྱོགས་ཀྱི་སྡོམ་པ་ཡང་ཡིན་པའི་གཞི་མཐུན་པར་དམིགས་པ། དགེ་
བསྙེན་གྱི་སྡོམ་པའི་ངོ་བོ་དང་། རྩ་བ་བཞི་དང་ཡན་ལག་བཞི་སྟེ།སྤང་བྱ་
བརྒྱད་ཉིན་ཞག་གཅིག་གི་བར་དུ་སྤོང་བར་ཁས་བླངས་པ་ལས་མནོས་པའི་
ཁྱིམ་པའི་ཕྱོགས་ཀྱི་སྡོམ་པར་དམིགས་པ། བསྙེན་གནས་ཀྱི་སྡོམ་པའི་ངོ་བོ་
དང་། རྩ་བ་བཞི་དང་ཡན་ལག་དྲུག་སྟེ། སྤང་བྱ་བཅུ་ཇི་སྲིད་འཚོའི་བར ་དུ་
སྤོང་བར་ཁས་བླངས་པ་ལ་བརྟེན་ནས་ཐོབ་པའི་རབ་བྱུང་ཕྱོགས་ཀྱི་སྡོམ་
པར་དམིགས་པ། དགེ་ཚུལ་གྱི་སྡོམ་པའི་ངོ་བོ་དང་། ཇི་སྲིད་འཚོའི་བར་དུ་
གཞན་གནོད་གཞི་བཅས་ཐམས་ཅད་སྤོང་བར་ཁས་བླངས་པ་ལ་བརྟེན་ནས་
མནོས་པའམ་ཐོབ་པའི་རིགས་སུ་གནས་པའི་རབ་བྱུང་ཕྱོགས་ཀྱི་སྡོམ་པར

དམིགས་པ། དགེ་སློང་གི་སྡོམ་པའི་མཚན་ཉིད་ཡིན་པ་ཉིད་ཀྱི་ཕྱིར།
གསུམ་པ་སྒྲ་དོན་ནི། ཚུལ་ཁྲིམས་དང་ནི་ལེགས་སྤྱད་དང༌། །ཞེས་སོགས་
རྐང་པ་བཞི་གསུངས། སྡོམ་པ་དེ་རྣམས་ཆོས་ཅན། ཁྱོད་ཀྱི་སྒྲ་དོན་མིང་གི་
རྣམ་གྲངས་ཡོད་དེ། འཆལ་ཚུལ་གྱི་གདུང་བ་བསིལ་བར་བྱེད་པས་ན། ཚུལ་
ཁྲིམས་དང་ནི་དམ་པས་བསྔགས་པར་འོས་པས་ལེགས་སྤྱད་དང་། བྱ་བའི་
རང་བཞིན་ཡིན་པས་ན་ལས་དང་། ཉེས་སྤྱོད་སྡོམ་པར་བྱེད་པས་ན་སྡོམ་པ་
ཞེས་བྱ་བ་ཡིན་པའི་ཕྱིར་དང་། དེ་ཡང་སོ་སོར་ཐར་པའི་སྡོམ་པ་སྐད་ཅིག་མ་
དང་པོའི་རྣམ་པར་རིག་བྱེད་དང་( ༧ན) རྣམ་པར་རིག་བྱེད་མ་ཡིན་པ་གཉིས་
ཀ་སྡོམ་མིན་ལས་དང་པོར་ཐར་པས་ན་སོ་སོར་ཐར་པ་དང་། ལུས་ངག་གི་
སེམས་པ་འཇུག་པའི་གཞི་ཡིན་པས་ན་བྱ་བའི་ལམ་ཡིན་པའི་ཕྱིར། དེས་ན་སོ་
སོར་ཐར་པའི་སྡོམ་པ་སྐད་ཅིག་མ་དང་པོ་ཚུན་ཆད་སོ་སོར་ཐར་པ་དང་སོ་
སོར་ཐར་པའི་སྡོམ་པ་གཉིས་ཀ་ཡིན་ཀྱང་། སོ་སོར་ཐར་པའི་སྡོམ་པ་ཡིན་ན་
སོ་སོར་ཐར་པ་ཡིན་པས་མ་ཁྱབ་སྟེ། སོ་སོར་ཐར་པའི་སྡོམ་པ་སྐད་ཅིག་མ་
གཉིས་པ་ཕན་ཆད་སོ་སོར་ཐར་པའི་སྡོམ་པ་ཡིན་ཀྱང་། སོ་སོར་ཐར་པ་མ་
ཡིན་པའི་ཕྱིར། བཞི་པ་ནི། སོ་སོར་ཐར་དང་ལྡན་པ་བརྒྱད། །ཅེས་གསུངས།
དོན་ནི་སོ་སོར་ཐར་པའི་སྡོམ་པ་དང་ལྡན་པའི་གང་ཟག་དེ་ལ་བརྒྱད་ཡོད་དེ།
དགེ་སློང་ཕ་མ་གཉིས། དགེ་ཚུལ་ཕ་མ་གཉིས། དགེ་སློབ་མ། དགེ་བསྙེན་ཕ་
མ་གཉིས། བསྙེན་གནས་པ་རྣམས་སུ་ཡོད་པའི་ཕྱིར།
གཉིས་པ། བསམ་གཏན་དང་ཟག་མེད་ཀྱི་སྡོམ་པ་བཤད་པ་ལ། ལྡན་
པའི་གང་ཟག་བཤད་པ། སེམས་ཀྱི་རྗེས་འབྲངས་སུ་བསྟན་པ། སྤོང་སྡོམ་དུ་
བསྟན་པ་དང་གསུམ། དང་པོ་ནི། བསམ་གཏན་སྐྱེས་དང་། ཞེས་སོགས་རྐང་
པ་གཉིས་གསུངས། བསམ་གཏན་ལས་སྐྱེས་པའི་སྡོམ་པ་དང་ལྡན་པའི་གང་
ཟག་ཡོད་དེ། བསམ་གཏན་གྱི་དངོས་གཞི་དང༌། དེའི་ཉེར་བསྡོགས་ཐོབ་ལ་

མ་ཉམས་པའི་གང་ཟག་དེ་དེ་དང་ལྡན་པའི་གང་ཟག་ཡིན་པའི་ཕྱིར། ཟག་
མེད་ཀྱི་སྡོམ་པ་ཆོས་ཅན། ཁྱོད་རྒྱུད་ལ་ལྡན་པའི་གང་ཟག་ཡོད་དེ། འཕགས་
པའི་སེམས་ཅན་རྣམས་ཁྱོད་རྒྱུད་ལ་ལྡན་པའི་གང་ཟག་ཡིན་པའི་ཕྱིར།
གཉིས་པ་ནི། ཐ་མ་གཉིས་ནི་སེམས་རྗེས་འབྲངས་ཞེས་གསུངས། དོན་ནི།
ཐ་མ་བསམ་གཏན་གྱི་སྡོམ་པ་དང༌། ཟག་མེད་ཀྱི་སྡོམ་པ་གཉིས་ནི་སེམས་ཀྱི་
རྗེས་འབྲང་གི་སྡོམ་པ་ཡིན་པའི་ཕྱིར་ཏེ། བསམ་གཏན་གྱི་སྡོམ་པ་དེ་བསམ་
གཏན་གྱི་སེམས་ཀྱི་རྗེས་སུ་འགྲོ་ལྡོག་བྱེད། ( ༧བ) ཟག་མེད་ཀྱི་སྡོམ་པ་ཟག་
མེད་ཀྱི་སེམས་ཡོད་མེད་ཀྱི་རྗེས་སུ་འགྲོ་ལྡོག་བྱེད་པའི་ཕྱིར།
གསུམ་པ་ནི། བར་ཆད་མེད་ལམ། ཞེས་སོགས་རྐང་པ་གཉིས་གསུངས།
དོན་ནི་བསམ་གཏན་དང་པོའི་ཉེར་བསྡོགས་མི་ལྕོགས་མེད་ལ་བརྟེན་པའི་
བར་ཆད་མེད་ལམ་དགུ་པོ་དག་ཏུ་སྐྱེས་པའི་བསམ་གཏན་དང་ཟག་མེད་ཀྱི་
སྡོམ་པ་དེ་གཉིས་ཆོས་ཅན། ཁྱོད་ལ་སྤོང་བའི་སྡོམ་པ་ཞེས་བརྗོད་པའི་རྒྱུ་
མཚན་ཡོད་དེ། ཁྱོད་ཀྱིས་འཆལ་བའི་ཚུལ་ཁྲིམས་དང་དེ་ཀུན་ནས་སློང་བའི་
ཉོན་མོངས་པ་རྣམས་སྤོང་བའི་ཕྱིར།
གསུམ་པ་ཞར་བྱུང་ནི། ཤེས་བཞིན་དང་ནི། ཞེས་སོགས་རྐང་པ་གཉིས་
གསུངས། དོན་ནི། ཡིད་དང་དབང་པོའི་སྡོམ་པའང་ཡོད་དེ། ལྟུང་བ་དང་
དེའི་གཉེན་པོ་ཤེས་པའི་ཤེས་བཞིན་དང་། སྤོང་སེམས་མ་བརྗེད་པའི་དྲན་པ་
དང་། གཉིས་ཀ་ཡིད་ཀྱི་སྡོམ་པ་དང་། དབང་པོའི་སྡོམ་པ་ཡིན་པའི་ཕྱིར།
གཉིས་པ་དུས་ཇི་སྲིད་ལྡན་ཚུལ་ལ། རིག་བྱེད་མ་ཡིན་པའི་ལྡན་ཚུལ་དང་།
རིག་བྱེད་ཀྱི་ལྡན་ཚུལ་དང་། དེ་གཉིས་ལྡན་པའི་མུ་བཞི་བཤད་པའོ། །དང པོ་
ནི། སོ་སོར་ཐར་གནས་ཇི་སྲིད་དུ། །ཞེས་སོགས་ཤློོཀ་བཞི་གསུངས། དོན་ནི།
སོ་སོར་ཐར་པའི་སྡོམ་པ་ལ་གནས་པའི་གང་ཟག་ཆོས་ཅན། ཁྱོད་ལ་སོ་སོ་ར་
ཐར་པའི་སྡོམ་པའི་རྣམ་པར་རིག་བྱེད་མ་ཡིན་པ་དང་ལྡན་ཚུལ་ཡོད་དེ། སོ་

ལ་བར་མའི་རིག་བྱེད་མ་ཡིན་པ་ཡོད་ན། དེ་སྐད་ཅིག་མ་དང་པོ་མ་བཏང་གི་
བར་ད་ལྟར་གྱི་རྣམ་པར་རིག་བྱེད་མ་ཡིན་པ་དང་ལྡན། སྐད་ཅིག་མ་དང་པོ་
ཕྱིན་ཆད་ནས་མ་བཏང་བར་དུ་འདས་པ་དང་། ད་ལྟར་བ་གཉིས་ཀྱི་རྣམ་
པར་རིག་བྱེད་མ་ཡིན་པ་དང་ལྡན་པའི་ཕྱིར། སྡོམ་མིན་ལ་གནས་པ་ལ་དགེ་
བའི་རྣམ་པར་རིག་བྱེད་མ་ཡིན་པ་དང༌། སྡོམ་པ་ལ་གནས་པ་ལ་མི་དགེ་བའི་
རྣམ་པར་རིག་བྱེད་མ་ཡིན་པ་དང་ལྡན་པ་ཡོད་དེ། སྡོམ་མིན་ལ་གནས་པས་
དཀོན་མཆོག་ལའང་དད་པས་ཕྱག་འཚལ་བ་སོགས་( ༨བ)ཀྱི་ཚེ་དགེ་བའི་
རྣམ་པར་རིག་བྱེད་མ་ཡིན་པ་དང་ལྡན། སྡོམ་པ་ལ་གནས་པས་སྲོག་གཅོད་པ་
ལྟ་བུའི་ཚེ། མི་དགེ་བའི་རྣམ་པར་རིག་བྱེད་མ་ཡིན་པ་དང་ལྡན་པའི་ཕྱིར།
དུས་ཇི་སྲིད་དུ་ལྡན་པ་ཡོད་དེ། སྔ་མ་རབ་ཏུ་དང་བ་དང་། ཕྱི་མ་ཉོན་མོངས་
པ་ཤུགས་དྲག་པོ་མ་བཏང་གི་བར་དུ་ལྡན་པའི་ཕྱིར།
གཉིས་པ། རིག་བྱེད་ཀྱི་ལྡན་ཚུལ་ལ། དངོས་དང༌། ཞར་བྱུང་གཉིས།
དང་པོ་ནི། རྣམ་རིག་བྱེད་ནི་ཐམས་ཅད་ལ། །ཞེས་སོགས་རྐང་པ་དྲུག་
གསུངས། དོན་ནི། རྣམ་པར་རིག་བྱེད་དང་ལྡན་ཚུལ་ཡོད་དེ། སྡོམ་པ་དང་
སྡོམ་མིན་བར་མའི་རྣམ་པར་རིག་བྱེད་ལ་གནས་པ་ཐམས་ཅད་ལ་ནི་རིག་
བྱེད་དངོས་སུ་བྱེད་པ་དག་ལ་ད་ལྟར་བ་དང་ལྡན་ལ། དེ་གཏོང་རྒྱུས་མ་
བཏང་གི་བར་དུ་སྐད་ཅིག་མ་དང་པོ་ཕྱིན་ཆད་འདས་པའི་རིག་བྱེད་དང་
ལྡན་ཞིང་། མ་འོངས་པ་དང་ལྡན་པ་མེད་པའི་ཕྱིར། བསྒྲིབས་པ་ཉོན་མོངས་
ཀྱི་རིག་བྱེད་དང༌། མ་བསྒྲིབས་ལུང་དུ་མ་བསྟན་པའི་རིག་བྱེད་ནི་ཆོས་ཅན།
རང་རྒྱུད་ལྡན་གྱི་གང་ཟག་གི་རྒྱུད་ལ་ཁྱོད་ད་ལྟར་བ་ཁོ་ན་དང་ལྡན་ཏེ། རང་
རྒྱུད་ལྡན་གྱི་གང་ཟག་གིས་ཁྱོད་འདས་པ་དང་ལྡན་པའང་མེད་ལ། མ་འོངས་
པ་དང་ལྡན་པ་མེད། ཁྱོད་རྒྱུད་ལ་ལྡན་པའི་གང་ཟག་ནི་ཡོད་པའི་ཕྱིར།
གཉིས་པ་ནི། སྡོམ་པ་མིན་དང་ཉེས་སྤྱོད་དང༌། །ཞེས་སོགས་རྐང་པ་

གཉིས་གསུངས། དོན་ནི། སྡོམ་མིན་ཆོས་ཅན། ཁྱོད་ཀྱི་མིང་གི་རྣམ་གྲངས་
ཡོད་དེ། ལུས་ངག་གི་ཉེས་སྤྱོད་མི་སྡོམ་པས། སྡོམ་མིན་དང༌། དམ་པས་སྨད་
ཅིང་འབྲས་བུ་ཡིད་མི་འོང་འབྱིན་པས་ན་ཉེས་སྤྱོད་དང་། ཚུལ་ཁྲིམས་ཀྱི་མི་
མཐུན་ཕྱོགས་ཡིན་པས་ན་འཆལ་བའི་ཚུལ་ཁྲིམས་དང་། ལུས་ངག་གི་བྱ་བའི་
རང་བཞིན་ཡིན་པས་ན་ལས་དང་། སེམས་པ་འཇུག་པའི་སྒོ་ཡིན་པས་ལས་
དེའི་ལམ་ཞེས་བྱ་བ་ཡིན་པའི་ཕྱིར།
གསུམ་པ་དེ་གཉིས་དང་ལྡན་པའི་མུ་བཞི་ནི། བར་མ་དོར་གནས་སེམས་
ཞན་པས། །ཞེས་སོགས་རྐང་པ་བཞི་གསུངས། དོན་ནི། རྣམ་པར་རིག་བྱེད་
དང་ལྡན་པ་དང་། རྣམ་པར་རིག་( ༩ན) བྱེད་མ་ཡིན་པ་དང་ལྡན་པ་མུ་བཞི་
ཡོད་དེ། སྡོམ་པ་སྡོམ་མིན་གྱི་བར་མ་དོར་གནས་པ་ཀུན་སློང་གི་སེམས་ཞན་
པས། ལུས་ངག་གི་རིག་བྱེད་དགེ་བ་དང༌། མི་དགེ་བ་དག་བྱེད་ན་རྣམ་པར་
རིག་བྱེད་ཉིད་ཁོ་ན་དང་ལྡན། ཚེ་སྔ་མའི་རྣམ་པར་རིག་བྱེད་བཏང་ཕྱི་མའི་
རྣམ་པར་རིག་བྱེད་མ་སྐྱེས་སམ་སྐྱེས་ཀྱང་ཉམས་པའི་འཕགས་པའི་གང་ཟག་
ནི་རྣམ་པར་རིག་བྱེད་མ་ཡིན་པ་དང་ལྡན། ཅིག་ཤོས་མི་ལྡན་པའི་གང་ཟག་
རྣམས་གཉིས་ཀ་དང་ལྡན། གཟུགས་མེད་ཀྱི་སོ་སྐྱེ་རྣམས་གཉིས་ཀ་དང་མི་
ལྡན་པའི་ཕྱིར།
གསུམ་པ། འཐོབ་གཏོང་ལ་འཐོབ་ཚུལ་དང་། གཏོང་ཚུལ་གཉིས། དང་
པོ་ལ། སྡོམ་པ། སྡོམ་མིན། བར་མའི་ཐོབ་ཚུལ་གསུམ། དང་པོ་ནི། ཇི་ལྟར་
འཐོབ། གང་ལས་འཐོབ་པ་གཉིས། དང་པོ་ལ། བསམ་གཏན་གྱི་སྡོམ་པ།
ཟག་མེད་ཀྱི་སྡོམ་པ། སོ་ཐར་གྱི་སྡོམ་པ་འཐོབ་ཚུལ་དང་གསུམ། དང་པོ་ནི།
བསམ་གཏན་ལས་སྐྱེས་བསམ་གཏན་གྱི། །ས་ཉིད་ཀྱིས་འཐོབ། ཅེས་པས་
བཤད། དོན་ནི། བསམ་གཏན་ལས་སྐྱེས་པའི་སྡོམ་པའི་འཐོབ་ཚུལ་ཡོད་དེ།
ཟག་བཅས་ཀྱི་བསམ་གཏན་གྱི་དངོས་གཞི་དང་ཉེར་ལྡོགས་ཀྱི་ས་སྟེ་སེམས་

དེར་ཐལ། དེ་སྡུག་བདེན་ཡིན་པའི་ཕྱིར་ཏེ། དེ་སོ་སོ་སྐྱེ་བོའི་ཕུང་པོའི་རྒྱུན་
ཡིན་པའི་ཕྱིར་ཏེ། གཟུགས་ཀྱི་སྐུ་ནི་སྔ་མ་དང་ཕྱི་མ་ལ་ཡང་བྱེ་བྲག་མེད་པའི་
ཕྱིར། ཞེས་གསུངས་པའི་ཕྱིར། དེ་ལ་ཁོ་ན་རེ། དེ་བཞིན་གཤེགས་པའི་སྐུ་ལ་
ངན་སེམས་ཀྱིས་ཁྲག་ཕྱུང་བའི་མཚམས་མེད་ཀྱི་ལས་མི་སྲིད་པར་ཐལ།
གཟུགས་སྐུ་སངས་རྒྱས་མ་ཡིན་པ་གང་ཞིག །ཆོས་སྐུ་ལ་སུས་ཀྱང་ཁྲག་འབྱིན་
མི་ནུས་པའི་ཕྱིར། ཟེར་ན། སྐྱོན་མེད་དེ། རྟེན་གཟུགས་སྐུ་ལ་གནོད་པ་
བྱས་པས་བརྟེན་པ་ཆོས་སྐུ་ལ་གནོད་པ་བྱས་པར་འགྱུར་བའི་ཕྱིར། དེ་ལྟར་མ་
ཡིན་ན་ཆོས་མངོན་པ་མེ་ལ་བསྲེགས་པའི་ཆོས་སྤོང་གི་ལས་མི་སྲིད་པར་ཐལ།
བརྡར་བཏགས་པའི་ཆོས་མངོན་པ་ནི་ཆོས་མངོན་པ་མ་ཡིན། དོན་དམ་པའི་
ཆོས་མངོན་པ་སུས་ཀྱང་མེ་ལ་བསྲེགས་མི་ནུས་པའི་ཕྱིར།
གཉིས་པ་ལ། དགེ་ཚུལ་གྱི་སྡོམ་པ་སྟེར་བའི་ཚེ། རྐང་གཉིས་རྣམས་ཀྱི་
མཆོག་སངས་རྒྱས་ལ་སྐྱབས་སུ་འཆིའོ། །ཞེས་གསུངས་པ་མི་འཐད་པར་ཐལ།
རྒྱལ་བ་ཤཱཀྱ་ཐུབ་པ་སངས་རྒྱས་དཀོན་མཆོག་མ་ཡིན་པའི་ཕྱིར། གཞན་ཡང་།
དེ་སངས་རྒྱས་དཀོན་མཆོག་ཡིན་པར་ཐལ། དེའི་ཟད་མི་སྐྱེ་ཤེས་པའི་ཡེ་ཤེས་
དེ་རང་རྒྱུད་ལྡན་གྱི་གང་ཟག་སངས་རྒྱས་སུ་བྱེད་པའི་བྱེད་ཆོས་ཡིན་པའི་
ཕྱིར་ཏེ། སངས་( ༡༡བ) རྒྱས་དགེ་འདུན་བྱེད་པའི་ཆོས། །ཞེས་སོགས་གསུངས་
པའི་ཕྱིར། ཁ་ཅིག །དེ་སངས་རྒྱས་མ་ཡིན་ཟེར་ན། དེ་སངས་རྒྱས་ཡིན་པར་
ཐལ། དེ་སངས་རྒྱས་འཕགས་པ་ཡིན་པའི་ཕྱིར་ཏེ། སངས་རྒྱས་འཕགས་པ་
ཡོད་པའི་ཕྱིར། གཞན་ཡང༌། དེ་སངས་རྒྱས་ཡིན་པར་ཐལ། དེ་མངོན་པར་
་སངས་རྒྱས་པ་ཡིན་པའི་ཕྱིར་ཏེ། སྟོན་པ་མངོན་པར་རྫོགས་པར་
སངས་རྒྱས་ནས་ལོ་དྲུག་པ་ལ་ད་ཆོག་བཅས་པའི་ཕྱིར། གཞན་ཡང་། ལུང་
ལས། སངས་རྒྱས་ལ་སོགས་པའི་དགེ་སློང་གི་དགེ་འདུན་དང་། ཞེས་གསུངས་
པ་མི་འཐད་པར་ཐལ། དམ་བཅའ་འཐད་པའི་ཕྱིར། ཁ་ཅིག །སློབ་མི་སློབ་

པའི་རྒྱུད་ཀྱི་ཟག་མེད་ཀྱི་ཡེ་ཤེས་དགེ་འདུན་དཀོན་མཆོག་ཡིན་གྱི། འཕགས་
པ་སློབ་པ་དང་། མི་སློབ་པ་རྣམས་དགེ་འདུན་དཀོན་མཆོག་མིན་ཞེ་ན།
འཕགས་པ་ཡིན་ན། དགེ་འདུན་དཀོན་མཆོག་ཡིན་དགོས་པར་ཐལ། དེ་ཡིན་
ན་རང་རྒྱུད་ཀྱི་ཟག་མེད་ཀྱི་ཡེ་ཤེས་དེ་རང་ཉིད་དགེ་འདུན་དཀོན་མཆོག་ཏུ་
བྱེད་པའི་བྱེད་ཆོས་ཡིན་དགོས་པའི་ཕྱིར་ཏེ། དེ་ཡིན་ན་རང་ཉིད་དགེ་འདུན་
དུ་བྱེད་པའི་བྱེད་ཆོས་དང་ལྡན་པས་ཁྱབ་པའི་ཕྱིར་ཏེ། སངས་རྒྱས་དགེ་
འདུན་བྱེད་པའི་ཆོས། །ཞེས་གསུངས་པའི་ཕྱིར། རང་ལུགས་ནི། སྐྱབས་ཡུལ་
གྱི་དཀོན་མཆོག་གསུམ་ངོས་བཟུང་བ། སྐྱབས་འགྲོའི་རྣམ་བཞག །སྐྱབས་
འགྲོའི་ཕན་ཡོན་བཤད་པ་དང་གསུམ། དང་པོ་ནི། དོན་གཉིས་མཐར་ཕྱིན་
པའི་སྐྱབས་གནས་མཐར་ཐུག་སངས་རྒྱས་དཀོན་མཆོག་གི་ངོ་བོ་ཡིན། མཚན་
གཞི་ནི་སངས་རྒྱས་འཕགས་པ་ཐམས་ཅད་དང་དེའི་རྒྱུད་ཀྱི་ཟད་མི་སྐྱེ་ཤེས་
པའི་ཡེ་ཤེས་ལྟ་བུ་ལ་བྱེད། འགོག་བདེན་དང༌། ལམ་བདེན་གང་རུང་གིས་
བསྡུས་པའི་འཕགས་རྒྱུད་ཀྱི་རྣམ་བྱང་བདེན་པ། ཆོས་དཀོན་མཆོག་གི་མཚན་
ཉིད་ཡིན། མཚན་གཞི་ནི། ཟད་མི་སྐྱེ་ཤེས་པའི་ཡེ་ཤེས་དང་། མྱང་འདས་ལྟ་
བུ། ལམ་གྱི་བདེན་པ་ཟག་པ་མེད་( ༡༢ན) པའི་ཡེ་ཤེས་དང་། ཟག་མེད་ཀྱི་ཡེ་
ཤེས་དང་ལྡན་པའི་འཕགས་པའི་གང་ཟག་གང་རུང་། དགེ་འདུན་དཀོན་
མཆོག་གི་མཚན་ཉིད་ཡིན། མཚན་གཞི་ནི། སློབ་མི་སློབ་པའི་འཕགས་པ་
རྣམས་དང་། དེ་རྣམས་ཀྱི་རྒྱུད་ཀྱི་ཟག་མེད་ཀྱི་ཡེ་ཤེས་ལྟ་བུ་ལ་བྱེད། འདི་ལ་
གྲུབ་མཐའ་གོང་མའི་ཤན་ཤོར་བ་ཡིན་ཟེར་བ་མང་ཡང་། འདི་ཁོ་ན་མངོན་
འདུལ་གྱི་དགོངས་པ་ཡིན་ཏེ། ལུང་ལས། སངས་རྒྱས་ལ་སོགས་པའི་དགེ་སློང་
གི་དགེ་འདུན་དང་ཞེས་པ་དང༌། རྐང་གཉིས་རྣམས་ཀྱི་མཆོག །སངས་རྒྱས་
ལ་སྐྱབས་སུ་མཆིའོ། །ཞེས། རྒྱལ་བ་ཤཱཀྱ་ཐུབ་པ་སངས་རྒྱས་དཀོན་མཆོག་ཏུ་
བཤད་པ་དང་། རང་འགྲེལ་ལས། སངས་རྒྱས་ལ་ཞེས་བྱ་བ་ནི་སངས་རྒྱས་སུ་

བྱེད་པ་སྟེ་ཟད་པ་དང་མི་སྐྱེ་ཤེས་པ་ལའོ། །ཞེས་སངས་རྒྱས་འཕགས་པའི་
རྒྱུད་ཀྱི་ཟད་མི་སྐྱེ་བ་ཤེས་པའི་ཡེ་ཤེས་དེ་རང་རྒྱུད་ལྡན་གྱི་གང་ཟག་སངས་
རྒྱས་དཀོན་མཆོག་ཏུ་བྱེད་པའི་བྱེད་ཆོས་སུ་བསྟན་པའི་ཕྱིར། དགེ་འདུན་ལ་
ཞེས་བྱ་བ་ནི་སློབ་པ་དང་མི་སློབ་པ་སྟེ་དགེ་འདུན་དུ་བྱེད་པ་ལའོ། །ཞེས་
སློབ་པ་འཕགས་པ་དང་། མི་སློབ་པའི་རྒྱུད་ཀྱི་ལམ་གྱི་བདེན་པ་དེ་རང་རྒྱུད་
ལྡན་གྱི་གང་ཟག་དགེ་འདུན་དཀོན་མཆོག་ཏུ་བྱེད་པའི་བྱེད་ཆོས་སུ་བསྟན་
པ་དང༌། མདོ་རྩ་བ་ལས། ཚོགས་པའི་དོན་དུའོ། །ཞེས་དགེ་འདུན་དཀོན་
མཆོག་གི་དོན་དུ་རྩིགས་པའི་ཁང་པ་ཁང་ཆེན་དུ་བཤད་པ་དེ་ཟག་མེད་ཡེ་
ཤེས་ཀྱི་བཞུགས་གནས་སུ་བཤད་པ་ཡིན་མིན་སོགས་ལ་ལེགས་པར་གཟིགས་
ལ་མ་དག་པས་དག་པ་སུན་མ་ཕྱུང་ཞིག །
འདིར་སྨྲས་པ། མངོན་འདུལ་གཞུང་ནས་བཤད་པའི་སྐྱབས་གསུམ་ལ། །
ངེས་པ་མ་རྙེད་སངས་འཕགས་སྤང་བྱ་དང༌། །འཕགས་རྣམས་སྡུག་བདེན་
འདོད་པའི་ལོག་རྟོག་རྣམས། །ལེགས་པར་བསལ་ཕྱིར་ཁོ་བོས་འདི་བཤད་དོ། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
གཞན་རྣམས་གོ་སློའོ། །( ༡༢བ) གཉིས་པ་ཡན་ལག་གི་དོན་ནི། ཤེས་བྱ་
ཆོས་ཅན། གང་ཞིག་དཀོན་མཆོག་གསུམ་ལ་སྐྱབས་སུ་འགྲོ་བར་འདོད་པ་
དེའི་སྐྱབས་ཡུལ་གྱི་དཀོན་མཆོག་གསུམ་ཡོད་དེ། རང་རྒྱུད་ལྡན་གྱི་གང་ཟག་
སངས་རྒྱས་དཀོན་མཆོག་ཏུ་བྱེད་པའི་བྱེད་ཆོས་སུ་གྱུར་པའི་མི་སློབ་ལམ་
དང་། ལམ་དེ་དང་ལྡན་པའི་སངས་རྒྱས་འཕགས་པ་དེ་ནི་སངས་རྒྱས་དཀོན་
མཆོག་དང་། དགེ་འདུན་དུ་བྱེད་པའི་བྱེད་ཆོས་སུ་གྱུར་པའི་ལམ་བདེན་དང་།
ལམ་བདེན་དེ་དང་ལྡན་པའི་འཕགས་པ་སློབ་མི་སློབ་པ་རྣམས་དགེ་འདུན་
དཀོན་མཆོག་དང་། མྱ་ངན་ལས་འདས་པ་ཆོས་དཀོན་མཆོག་ཡིན་པས། དེ་
གསུམ་ལ་སྐྱབས་སུ་འགྲོ་བ་ཡིན་པའི་ཕྱིར།

སེམས་ཅན་མིན་པ་གཉིས་ཀ་དང་། ངོ་བོ་བཅས་པ་དང་རང་བཞིན་གཉིས་
ཀ་སྤོང་བ་དང་། དུས་ནི་ད་ལྟར་བ་དག་ལས་སྤོང་བའི་གཉེན་པོ་ཐོབ་པར་
འགྱུར་བའི་ཕྱིར། བསམ་གཏན་དང་ཟག་མེད་ཀྱི་སྡོམ་པ་གང་ལས་ཐོབ་པ་
ཡོད་དེ། བསམ་གཏན་ཟག་མེད་ཀྱི་སྡོམ་པ་ནི། ལས་ཀྱི་ལམ་མི་དགེ་བའི་
དངོས་གཞི་སྤོང་བ་ལས་ཐོབ། དུས་ནི་གསུམ་པོ་ཐམས་ཅད་ལས་ཐོབ་པའི་
ཕྱིར། སོ་ཐར་གྱི་སྡོམ་པ་སེམས་ཅན་ཐམས་ཅད་ལས་ཐོབ་པ་ཡིན་ཏེ། དེ་
གཞན་གནོད་གཞི་བཅས་སྤོང་བ་ལས་ཐོབ་པའི་ཕྱིར། སོ་སོར་ཐར་པའི་སྡོམ་
པ་ལ་སྤང་བྱ་ཡན་ལག་མང་ཉུང་དང་རྒྱུ་བསམ་པ་ཆེ་འབྲིང་ཆུང་ངུ་གསུམ་
ལས་ཐོབ་པའི་དབྱེ་བ་ཡོད་དེ། དགེ་སློང་གི་སྡོམ་པ་སྤོང་བ་བདུན་འཁོར་
བཅས་དང།༌། ལྷག་མ་རྣམས་ནི་སྤོང་བ་བཞི་འཁོར་བཅས་ལས་ཐོབ། དགེ་རྩ་
གསུམ་རྒྱུར་བྱས་ན་རྒྱུ་ཐམས་ཅད་ལས་དང་། ཀུན་སློང་གི་སེམས་ཆུང་འབྲིང་
ཆེ་གསུམ་རེ་རེ་རྒྱུར་བྱས་ན་རེ་རེ་ལས་ཐོབ་པའི་ཕྱིར།
གཉིས་པ་ནི། སྡོམ་པ་མིན་པ་ཐམས་ཅད་དང༌། །ཞེས་སོགས་རྐང་པ་བཞི་
གསུངས། དོན་ནི། སྡོམ་མིན་གང་ལས་ཐོབ་པ་ཡོད་དེ། སྡོམ་( ༡༣བ) མིན་ནི་
སེམས་ཅན་ཐམས་ཅད་ལས་ཐོབ་པ་དང་། ཡན་ལག་ཀྱང་སྲོག་གཅོད་སོགས་
ལས་ལམ་ཀུན་ལས་ཐོབ་ལ་རྒྱུ་རེ་རེས་ཐོབ་པའི་ཕྱིར། དེ་རྒྱུ་ཐམས་ཅད་ཀྱིས་
མི་ཐོབ་སྟེ། མི་དགེ་བའི་རྩ་བ་གསུམ་ཅིག་ཅར་དང་ཀུན་སློང་གསུམ་ལྷན་ཅིག་
འབྱུང་བ་མེད་པའི་ཕྱིར། སྡོམ་མིན་གྱི་ཐོབ་ཚུལ་ཡོད་དེ། དེ་ནི་བཤན་པ་ལྟ་བུ།
དེའི་རིགས་སུ་སྐྱེས་པ་ལྟ་བུ། སྲོག་གཅོད་པ་ལྟ་བུ་ལ་སོགས་པའི་བྱ་བ་བྱས་པ་
ཙམ་ནས་ཐོབ་པའམ། དེའི་རིགས་སུ་མ་སྐྱེས་ཀྱང་རྒྱལ་པོ་ལྟ་བུའི་དྲུང་དུ་
བདག་ཀྱང་འཚོ་བ་འདིས་འཚོ་བར་བྱའོ། །ཞེས་པ་ལྟ་བུ་ཁས་བླངས་པ་ལས་
ཐོབ་པར་འགྱུར་བའི་ཕྱིར།
གསུམ་པ་ནི། ལྷག་མའི་རྣམ་རིག་མིན་ཞིང་དང༌། །ཞེས་སོགས་རྐང་པ་

ནི། བར་མ་ཤུགས་བླངས་བྱ་བ་དང༌། །དོན་ཚེ་རྩ་བ་ཆད་པ་ལས། །ཞེས་
གསུངས། སྡོམ་པ་དང་སྡོམ་མིན་གྱི་བར་མ་དགེ་མི་དགེ་རྣམས་ཀྱི་གཏོང་རྒྱུ་
ཡོད་དེ། འཕེན་བྱེད་ཀྱི་བློའི་ཤུགས་ཆད་པ་དང་། ཁས་བླངས་པ་དོར་བས་
ཆད་པ་དང་། ཁས་བླངས་ཤིང་མ་བྱས་པས་བྱ་བ་ཆད་པ་དང་། གཙུག་ལག་
ཁང་སོགས་ཞིག་པས་དོན་ཆད་པ་དང༌། ཤི་འཕོས་ཏེ་ཚེ་ཆད་པ་དང༌། དགེ་
རྩ་ཆད་པ་ལས་དེ་གཏོང་བའི་ཕྱིར།
གཉིས་པ་ནི། འདོད་གཏོགས་དགེ་བ་གཟུགས་མིན་ནི། །ཞེས་སོགས་རྐང་
པ་བཞི་གསུངས། དོན་ནི། འདོད་པར་གཏོགས་པའི་དགེ་བ་གཟུགས་ཅན་མ་
ཡིན་པའི་གཏོང་རྒྱུ་ཡོད་དེ། དེ་ནི་དགེ་རྩ་ཆད་པ་དང་འདོད་པ་ནས་ཁམས་
གོང་དུ་སྐྱེས་པ་ལས་གཏོང་བའི་ཕྱིར། ཞེས་བཤད་པ་ལ། འདོད་གཏོགས་ཞེས་
སོགས་རྐང་པ་གཉིས་གསུངས། ཁམས་གསུམ་གྱི་ཉོན་མོངས་པ་ཅན་གཟུགས་
ཅན་མ་ཡིན་པ་མཚུངས་ལྡན་དང་བཅས་པ་རྣམས་ནི་ཆོས་ཅན། ཁྱོད་ཀྱི་
གཏོང་རྒྱུ་ཡོད་དེ། ཁྱོད་རང་རང་གི་གཉེན་པོ་བར་ཆད་མེད་ལམ་སྐྱེས་པས་
རྣམ་པར་ཉམས་ཤིང་གཏོང་བར་འགྱུར་བའི་ཕྱིར། བཞི་པ། ལྡན་པའི་གང་
ཟག་བཤད་པ་ལ། སྡོམ་མིན་གང་ལ་ལྡན་པ་དང༌། སྡོམ་པ་གང་ལ་ལྡན་པ་
གཉིས། དང་པོ་ནི། ཟ་མ་མ་ནིང་སྒྲ་མི་སྙན། །( ༡༥ན) ཞེས་སོགས་རྐང་པ་ཕྱེད་
གསུམ་གསུངས། དོན་ནི། སྡོམ་མིན་དང་ལྡན་པའི་གང་ཟག་ཡོད་དེ། ཟ་མ་
དང་མ་ནིང་དང་། མཚན་གཉིས་པ་དང༌། སྒྲ་མི་སྙན་མ་གཏོགས་པའི་སྡོམ་པ་
དང་མི་ལྡན་པའི་མི་རྣམས་ལ་སྡོམ་མིན་ལྡན་པའི་ཕྱིར།
གཉིས་པ་ནི། སྡོམ་པའང་དེ་བཞིན་ལ། ཞེས་སོགས་རྐང་པ་ཕྱེད་དྲུག་
གསུངས། དོན་ནི། སྡོམ་པ་དང་ལྡན་པའི་གང་ཟག་ཡོད་དེ། སྡོམ་པའང་སྡོམ་
མིན་དེ་བཞིན་དུ་ཟ་མ་ལ་སོགས་པ་མ་གཏོགས་པའི་མི་ལ་ལྡན་པ་ཡོད་ལ། ལྷ་
ལའང་སྡོམ་པ་དང་ལྡན་པ་ཡོད་པའི་ཕྱིར། ལྷ་མི་གཉིས་སྡོམ་པ་དང་ལྡན་པ་

ཡོད་དེ། གླིང་གསུམ་གྱི་མི་སོ་ཐར་བསམ་གཏན་ཟག་མེད་ཀྱི་སྡོམ་པ་གསུམ་ག་
དང་ལྡན་པ་ཡོད་ལ། འདོད་ལྷ་རིགས་དྲུག་དང་གཟུགས་ཁམས་སུ་སྐྱེས་པའི་
ལྷ་རྣམས་ལ་ནི་བསམ་གཏན་ལས་སྐྱེས་པའི་སྡོམ་པ་དང་ལྡན་པ་ཡོད། བསམ་
གཏན་ཁྱད་པར་ཅན་ཚངས་ཆེན་དང་འདུ་ཤེས་མེད་པར་སྐྱེས་པའི་སེམས་
ཅན་མ་གཏོགས་པ་འདོད་གཟུགས་ཀྱི་ལྷ་ལ་ཟག་མེད་ཀྱི་སྡོམ་པ་དང་ལྡན་པ་
ཡོད། གཟུགས་མེད་ནའང་ཟག་མེད་ཀྱི་སྡོམ་པ་དང་ལྡན་པའི་འཕགས་པ་
ཡོད་པའི་ཕྱིར།
མདོ་ལས་གསུངས་པའི་ལས་ཀྱི་རྣམ་གྲངས་བཤད་པ།
༈ གཉིས་པ་མདོ་ལས་བྱུང་བའི་མིང་གི་རྣམས་གྲངས་ལ། བསྟན་བཤད་
གཉིས་ལས། དང་པོ་ནི། ལས་བདེ་ཞེས་སོགས་རྐང་པ་གཉིས་གསུངས། དོན་
ནི། དགེ་མི་དགེ་ལུང་མ་བསྟན་གྱི་ལས་གསུམ་ཡོད་དེ། བདེ་བ་མྱོང་འགྱུར་གྱི་
ལས་དེ་དགེ་བའི་ལས་དང་། མི་བདེ་བ་སྡུག་བསྔལ་མྱོང་འགྱུར་གྱི་ལས་དེ་མི་
དགེ་བའི་ལས་དང་། དེ་གཉིས་ལས་གཞན་བཏང་སྙོམས་མྱོང་གྱུར་གྱི་ལས་ནི་
དགེ་མི་དགེ་ལས་གཞན་ལུང་མ་བསྟན་གྱི་ལས་ཡིན་པའི་ཕྱིར།
གཉིས་པ་ལ། རྒྱུ་འབྲས། རྟེན། འབྲས་བུ། གཉིས་ཚན་དང་། གསུམ་ཚན་
དང་། དངོས་པོ་ལས་བྱེད་པའི་སྒོ་ནས་དབྱེ་བ་དང་ལྔ་། དང་པོ་ནི། བསོད་
ནམས་བསོད་ནམས། ཞེས་( ༡༥བ) སོགས་རྐང་པ་དྲུག་གསུངས། ལས་ལ་
བསོད་ནམས་དང་བསོད་ནམས་མ་ཡིན་པའི་ལས་དང་། མི་གཡོ་བའི་ལས་
དང་གསུམ་ཡོད་དེ། འདོད་ཁམས་པའི་དགེ་བའི་ལས་ཐམས་ཅད་བསོད་
ནམས་ཀྱི་ལས་དང་། མི་དགེ་བའི་ལས་ནི་བསོད་ནམས་མ་ཡིན་པའི་ལས་
དང༌། ཁམས་གོང་མ་གཉིས་ལས་སྐྱེས་པའི་དགེ་བའི་ལས་མི་གཡོ་བའི་ལས་
ཡིན་པའི་ཕྱིར། གསུམ་པ་དེར་ཐལ། རྒྱུ་མཚན་གང་གི་ཕྱིར་ན་ཁམས་གོང་མ་

གཉིས་སུ་སྐྱེས་པའི་ལས་ཀྱི་འབྲས་བུ་ནི་རང་རང་གི་ས་དེ་དག་ཏུ་རྣམ་པར་
སྨིན་པར་འགྱུར་གྱི་འབྲས་བུ་ས་གཞན་དུ་མི་གཡོ་སྟེ། རྣམ་པར་སྨིན་པར་མི་
འགྱུར་བའི་ཕྱིར།
གཉིས་པ་ལ་གསུམ། མྱོང་འགྱུར་གསུམ་སོ་སོའི་ངོ་བོ། དབྱེ་བ། ཚོར་བ་
གང་ལས་གང་གི་འབྲས་བུ་ཡིན་དཔྱད་པའོ། དང་པོ་ལ། རང་ལུགས་དང་
གཞན་ལུགས་གཉིས། དང་པོ་ནི། བསམ་གཏན་གསུམ་པའི་བར་དགེ་བ། །
ཞེས་སོགས་རྐང་པ་བཞི་གསུངས། དོན་ནི། བདེ་བ་མྱོང་འགྱུར་གྱི་ལས་དང་།
ལ་སོགས་པ་སྡུག་བསྔལ་མྱོང་འགྱུར་གྱི་ལས་དང་། བཏང་སྙོམ་མྱོང་འགྱུར་གྱི་
ལས་གསུམ་ཡོད་དེ། འདོད་པ་ནས་བསམ་གཏན་གསུམ་པའི་བར་གྱི་དགེ་
བའི་ལས་ཐམས་ཅད་བདེ་བ་མྱོང་འགྱུར་གྱི་ལས་ཡིན། བསམ་གཏན་གསུམ་
པ་དེ་ཡན་ཆད་ནས་སྲིད་རྩེའི་བར་གྱི་དགེ་བའི་ལས་ནི། སྡུག་མིན་བདེ་མིན་
བཏང་སྙོམས་མྱོང་འགྱུར་གྱི་ལས་ཡིན། འདོད་ཁམས་འདིའི་མི་དགེ་བའི་ལས་
ནི་སྡུག་བསྔལ་མྱོང་འགྱུར་གྱི་ལས་ཡིན་པའི་ཕྱིར།
གཉིས་པ་ནི། འོག་ནའང་བར་མ་ཡོད་དོ་ཞེས། །ཞེས་སོགས་རྐང་པ་བཞི་
གསུངས། བསམ་གཏན་གསུམ་པའི་འོག་མན་ཆད་ནས་བར་མ་བཏང་སྙོམས་
མྱོང་འགྱུར་གྱི་ལས་ཡོད་དོ་ཞེས་སློབ་དཔོན་ཁ་ཅིག་གིས་ཟེར་ཏེ། རྒྱུ་མཚན་
གང་གི་ཕྱིར་ཞེ་ན། བསམ་གཏན་དང་པོའི་དངོས་གཞི་ཁྱད་པར་ཅན་ལ་རྣམ་
སྨིན་གྱི་འབྲས་བུ་ཚོར་བ་བཏང་སྙོམས་ཡོད་པ་ལས་ཤེས་( ༡༦ན) པའི་ཕྱིར་ཏེ།
དེ་ན་ཚོར་བ་བཏང་སྙོམས་མེད་ན་དེ་བཏང་སྙོམས་ཀྱི་ས་པ་ཡིན་པས། བདེ་
སྡུག་མེད་ཅིང་དེ་ལྟར་ན་ལས་དེ་ལ་རྣམ་སྨིན་མེད་པར་འགྱུར་བའི་ཕྱིར་དང་།
ཚེ་སྔ་ཕྱི་མེད་པར་བདེ་སྡུག་བཏང་སྙོམས་ཀྱི་ལས་གསུམ་གྱི་རྣམ་སྨིན་གྱི་
འབྲས་བུ་རྒྱུད་གཅིག་ལ་སྨིན་པར་འདོད་དགོས་པའི་ཕྱིར།
གཉིས་པ་ལ། ལྔར་དབྱེ་བ། མྱོང་འགྱུར་བྱེ་བྲག་ཏུ་བཤད་པ་གཉིས། དང་

བྱས་པའི་ལས་ཀྱི་རྣམ་སྨིན་གྱི་འབྲས་བུ་ཕྲལ་དུ་སྟེ་མཐོང་ཆོས་ཚེ་འདི་ལ་མྱོང་
ངེས་ཀྱི་ལས་ཡིན། ། རྒྱལ་པོ་ཀ་ནི་ཀའི་ཉུག་རུམ་ལོང་བ་ཅེས་པས་མི་ཞིག་གླང་
ལྔ་བརྒྱ་འདེད་པ་ལ་ཅི་བྱེད་དྲིས་པས་འབྲས་བུ་འབྱིན་ཟེར་བ་ལ་སྙིང་རྗེ་སྐྱེས་
ཏེ་དེ་དག་ལས་ཐར་པར་བྱས་པས་ཚེ་དེ་ཉིད་ལ་ཕོ་དབང་དང་ལྡན་པར་གྱུར་
པ་ལྟ་བུ་བསམ་པའི་སྒོ་ནས་མཐོང་ཆོས་མྱོང་འགྱུར་དུ་གྱུར་པ་ཡིན། དེར་མ་
ཟད་འདོད་པ་ལ་སོགས་པ་དེ་དང་དེ་ལ་འདོད་ཆགས་དང་གཏན་བྲལ་བྱས་
པའི་སྐྱེས་བུ་སླར་ཡང་ས་དེར་མི་སྐྱེ་བས་ས་དེར་རྣམ་སྨིན་མྱོང་ངེས་ཀྱི་ལས་
གང་ཡིན་པ་དེ་ཡང་མཐོང་ཆོས་ཚེ་དེ་ལ་མྱོང་བར་ངེས་པ་ནི་གཉེན་པོའི་ནུས་
པས་ངེས་པ་ཡིན་པའི་ཕྱིར།
གསུམ་པ། ཚོར་བ་གང་ལས་གང་གི་འབྲས་བུ་ཡིན་པ་ལ། སེམས་ཚོར་
དང་། ལུས་ཚོར་དང་། སེམས་གཡེངས་རྒྱུ་རྟེན་དང་བཅས་པ་བཤད་པ་དང་
གསུམ། དང་པོ་ནི། རྣམ་པར་རྟོག་པ་མེད་པ་ཡི། །ཞེས་སོགས་རྐང་པ་གསུམ་
གསུངས། རྣམ་པར་རྟོག་པ་མེད་པའི་བསམ་གཏན་ཁྱད་པར་ཅན་ནས་སྲིད་
རྩེའི་བར་གྱི་དགེ་བའི་ལས་ཀྱི་རྣམ་སྨིན་གྱི་འབྲས་བུ་ཚོར་བ་ནི་སེམས་ཀྱི་ཚོར་
བ་ཁོ་ནར་འདོད་དེ། དེའི་བར་ན་ལུས་ཚོར་མེད་པའི་ཕྱིར་ཏེ། ལུས་ཚོར་ཡིན་
ན། རྟོག་དཔྱོད་དང་བཅས་པ་ཡིན་དགོས་པའི་ཕྱིར།
གཉིས་པ་ནི། མི་དགེ་བའི་ནི་ལུས་ཀྱི་ཡིན། །ཞེས་གསུངས། མི་དགེ་བའི་
ལས་ཀྱི་རྣམ་སྨིན་གྱི་འབྲས་བུར་གྱུར་པའི་( ༡༨ན) ཚོར་བ་ནི་ལུས་ཀྱི་ཚོར་བ་
ཁོ་ན་ཡིན་ཏེ། སེམས་ཚོར་སྡུག་བསྔལ་ཡིད་མི་བདེ་ཡིན་ཀྱང་། དེ་རྣམ་སྨིན་གྱི་
འབྲས་བུར་མི་རུང་ངོ་། །གསུམ་པ་ནི། གཡེངས་པའི་སེམས་ནི་ཡིད་སེམས་ལ༎
ཞེས་སོགས་ཤློོཀ་གཅིག་གསུངས། དོན་ནི། སེམས་གཡེངས་པ་སྟེ་སྨྱོ་བའི་
སེམས་དེ་ནི་ཆོས་ཅན། ཁྱད་ཆོས་གསུམ་དང་ལྡན་ཏེ། ངོ་བོའི་ཁྱད་པར་ཡིད་
ཀྱི་སེམས་ལས་བྱུང་བ། རྒྱུའི་ཁྱད་པར་སྔོན་གཞན་སྨྱོར་བཅུག་པའི་ལས་ཀྱི་

རྣམ་སྨིན་ལས་སྐྱེས་པ་དང་། མི་མ་ཡིན་གྱིས་སྐྲག་པར་བྱས་པ་དང་། ། དེས་
གནོད་པ་བྱས་པ་དང་། འབྱུང་བ་ཆ་མི་མཉམ་པ་དང། མྱ་ངན་གྱིས་ཡིད་
གཟེར་བ་སྟེ་རྒྱུ་ལྔ་པོ་གང་རུང་ལས་བྱུང་བ་དང་། རྟེན་གྱི་ཁྱད་པར་སྒྲ་མི་
སྙན་པ་མ་ཡིན་པའི་འདོད་ཆགས་དང་ལྡན་པའི་སེམས་ཅན་སྤྱིར་བཏང་བ་
རྣམས་ལ་ཡོད་པའི་ཁྱད་པར་དང་ལྡན་པའི་ཕྱིར།
གཉིས་པ་རྟེན་གྱི་སྒོ་ནས་བཤད་པ་ནི། ཡོན་སྐྱོན་སྙིགས་མར་གསུངས་པ་
ནི། །ཞེས་སོགས་རྐང་པ་གཉིས་གསུངས། དོན་ནི། སྒོ་གསུམ་གྱི་ཡོན་པོའི་ལས་
གསུམ་དང་། སྐྱོན་གྱི་དེ་གསུམ་དང་། སྙིགས་མའི་ལས་གསུམ་རྣམ་གྲངས་དུ་
མས་གསུངས་པའི་ལས་ཡོད་དེ། གཡོ་སྒྱུ་ལས་སྐྱེས་པའི་ལུས་ངག་ཡིད་གསུམ་
གྱི་ལས་གསུམ་ནི་དང་པོ་དང༌། ཞེ་སྡང་ལས་སྐྱེས་པའི་དེ་གསུམ་ནི་སྐྱོན་གྱི་
ལས་གསུམ་དང་། འདོད་ཆགས་ལས་སྐྱེས་པའི་ལུས་ངག་ཡིད་གསུམ་གྱི་ལས་
གསུམ་ནི་སྙིགས་མའི་ལས་གསུམ་དུ་འཇོག་པའི་ཕྱིར།
གསུམ་པ། འབྲས་བུའི་སྒོ་ནས་བཤད་པ་ལ། བསྟན་བཤད་གཉིས། དང་
པོ་ནི། དཀར་གནག་ལ་སོགས་བྱེ་བྲག་གིས། །ཞེས་སོགས་རྐང་པ་གཉིས་
གསུངས། དོན་ནི། ལས་ལ་དཀར་གནག་ལ་སོགས་པའི་བྱེ་བྲག་གིས་དབྱེ་ན་
རྣམ་པ་བཞི་ཡོད་དེ། ལས་དཀར་ལ་རྣམ་སྨིན་དཀར་བའི་ལས་དང་། ལས་
གནག་ལ་རྣམ་སྨིན་གནག་པའི་ལས་( ༡༨བ)དང་། ལ་སོགས་པའི་དཀར་
གནག་འདྲེས་མ་ལ་རྣམ་སྨིན་ཡང་འདྲེས་མའི་ལས་དང་། ངོ་བོ་མི་གནག་ཅིང་
དཀར་ལ་མི་དཀར་མི་གནག་རྣམ་པར་སྨིན་པར་མི་འགྱུར་ཞིང་ཟགབཅས་
ཀྱི་ལས་ཟད་པར་བྱེད་པའི་ལས་རྣམས་སུ་ཡོད་པའི་ཕྱིར།
གཉིས་པ་ལ། དངོས་དང༌། ཞར་བྱུང་གཉིས་ལས། དང་པོ་ལ། རང་
ལུགས་དང༌། གཞན་ལུགས་གཉིས། དང་པོ་ནི། མི་དགེ་གཟུགས་དང་འདོད་
གཏོགས་པའི། །ཞེས་སོགས་རྐང་པ་བཞི་གསུངས། དོན་ནི། མི་དགེ་བའི་ལས་

འདོད་པའི་དགེ་བའི་ལས་ཟད་པར་བྱེད་པ་ཡོད་དེ། འདོད་ཉོན་ཆུང་ངུའི་
ཆུང་ངུའི་དངོས་ཀྱི་གཉེན་པོ་སྒོམ་ལམ་བར་ཆད་མེད་ལམ་དགུའི་སེམས་པ་
གང་ཡིན་པ་དེ་ནི་དེ་ཡིན་པའི་ཕྱིར་ཏེ། དེས་འདོད་པའི་དགེ་བ་ལ་དམིགས་
པར་བྱེད་པའི་འདོད་ཉོན་ཆུང་ངུའི་ཆུང་ངུ་སྤངས་ན་དམིགས་ཡུལ་དགེ་བ་
ཡང་སྤངས་པར་འགྱུར་བའི་ཕྱིར། དེས་འདོད་པའི་དགེ་བ་ཐོབ་པ་ཆད་པའི་
ཚུལ་གྱིས་སྤོང་བ་མ་ཡིན་ཏེ། དེས་དེ་ལན་གཅིག་སྤངས་ཀྱང་ཕྱིས་མངོན་དུ་
བྱེད་པ་ཡོད་པའི་ཕྱིར། བར་ཆད་མེད་ལམ་དང་པོ་བརྒྱད་པོ་དེ་སྤོང་བྱེད་མ་
ཡིན་ཏེ། འདོད་ཉོན་དང་པོ་བརྒྱད་རིམ་གྱིས་སྤངས་པའི་ཚེ་ན་འདོད་པའི་
དགེ་བའི་ཡུལ་ཅན་འདོད་ཉོན་དགུ་པ་མ་སྤངས་པར་ཡོད་པའི་ཕྱིར། ལས་
དཀར་པོ་གཟུགས་ཀྱི་དགེ་བ་སྤོང་བྱེད་ཀྱི་ལམ་ཡོད་དེ། བསམ་གཏན་བཞི་པོ་
སོ་སོ་ན་སྒོམ་སྤང་དགུ་དགུ་ཡོད་ལ་དེ་དགུ་པོ་རེ་རེ་ལའང་འདོད་ཆགས་དང་
བྲལ་བར་བྱེད་པའི་སྒོམ་ལམ་ཟག་མེད་བར་ཆད་མེད་ལམ་ལ་དགུ་དགུ་སྐྱེས་
པའི་ཐ་མ་བཞིས་སྤོང་བར་བྱེད་པའི་ཕྱིར་ཏེ། དེ་འདྲའི་བར་ཆད་མེད་ལམ་ཐ་
མ་བཞི་པོ་དེ། བསམ་གཏན་བཞི་རང་སའི་དགེ་བ་ལ་དམིགས་པའི་ཉོན་
མོངས་པ་སྤོང་བའི་གཉེན་པོ་ཡིན་པའི་ཕྱིར།
གཉིས་པ་ནི། ( ༡༩བ) གཞན་ནི་དམྱལ་བ་མྱོང་འགྱུར་དང་། །ཞེས་སོགས་
ཤོཀ་གཅིག་གསུངས། སློབ་དཔོན་གཞན་དག་ནི་གནག་ལ་རྣམ་སྨིན་གནག་
པའི་ལས་དང་། དཀར་གནག་འདྲེས་མའི་ལས་ཡོད་དེ། རྣམ་སྨིན་གྱི་འབྲས་
བུ་དམྱལ་བ་མྱོང་འགྱུར་གྱི་ལས་ནི་གནག་ལ་རྣམ་སྨིན་གནག་པའི་ལས་དང་།
དམྱལ་བ་ལས་གཞན་འདོད་ཁམས་སུ་རྣམ་སྨིན་མྱོང་འགྱུར་གྱི་ལས་གཉིས་
ཏེ་དཀར་གནག་འདྲེས་མར་རིག་པ་ཡིན་པའི་ཕྱིར། ཡང་སློབ་དཔོན་གཞན་
ཁ་ཅིག་གནག་པའི་ལས་དང་དཀར་གནག་འདྲེས་མའི་ལས་ཡོད་དེ། མཐོང་
ལམ་གྱིས་སྤོང་བར་བྱ་བའི་མི་དགེ་བའི་ལས་ནི་གནག་པ་དང༌། མཐོང་སྤང་

མདོ་ལས་དེ་དག་ཐམས་ཅད་ཆེ་ལོང་རགས་རིམ་ཙམ་གྱི་སྒོ་ནས་ཅི་རིགས
པར་མདོར་བསྡུས་ནས་བསྟན་པ་དེ་ནི། བཅུར་འདུས་པར་གསུངས་པ་ཡིན་
ཏེ། ལུས་ངག་གི་དགེ་མི་དགེ་བའི་ལས་ཀྱི་ལམ་ནི་ལུས་ཀྱི་གསུམ་ངག་གི་བཞི་
ཡིད་ཀྱི་གསུམ་སྟེ་བཅུར་འདུས་པར་གསུངས་པའི་ཕྱིར།
གཉིས་པ་རྒྱས་བཤད་ལ། རིག་བྱེད་དང་རིག་བྱེད་མ་ཡིན་པ་གང་དུ་ངེས་
པ། ལས་ལམ་གསུམ་དུ་དབྱེ་བ། མི་དགེ་བའི་ལས་ལམ་བྱེ་བྲག་ཏུ་བཤད་པ།
དགེ་རྩ་གཅོད་ཅིང་མཚམས་སྦྱོར་ཚུལ། ལས་ལམ་དུ་དང་སེམས་པ་ལྷན་ཅིག་
འབྱུང་བ། ཁམས་དང་འགྲོ་བ་གང་ན་ལས་ལམ་དུ་ཡོད་དང་། ལས་ལམ་གྱི་
འབྲས་བུ་དང་བདུན། དང་པོ་ནི། མི་དགེ་དྲུག་ནི་རྣམ་རིག་མིན། །ཞེས་
སོགས་རྐང་པ་བཞི་གསུངས། དོན་ནི། འདོད་ལོག་ལས་གཞན་ལུས་ངག་གི་མི་
དགེ་བའི་ལས་ལམ་དྲུག་ནི་བཅོལ་རྫོགས་ཡིན་པས་གཞན་བྱེད་དུ་གཅུག་པ་
ལ་རྣམ་པར་རིག་བྱེད་མིན་པ་ཁོ་ན་དང་ལྡན་ཏེ། དེ་ལ་རྣམ་པར་རིག་བྱེད་
མེད་པའི་ཕྱིར། གཅིག་འདོད་ལོག་ནི་རིག་བྱེད་དང༌། རིག་བྱེད་མིན་པ་རྣམ་
པ་གཉིས་ཀ་དང་ལྡན་ཏེ། དེ་བཅོལ་རྫོགས་(༢༠བ) མ་ཡིན་པར་རང་གིས་བྱེད་
དགོས་པའི་ཕྱིར། དྲུག་པོ་དེ་དག་ཀྱང་གཉིས་ཀ་དང་ལྡན་པ་ཡོད་དེ། དྲུག་པོ་
དེ་དག་རང་ཉིད་ཀྱི་བྱེད་པ་དེའི་ཚེ་ན་གཉིས་ཀ་དང་ལྡན་པ་ཡོད་པའི་ཕྱིར།
དགེ་བ་སོ་སོར་ཐར་པའི་སྤོང་བ་བདུན་ནི་རིག་བྱེད་དང་རིག་བྱེད་མིན་པ་
གཉིས་ཀ་དང་ལྡན་ཏེ། ཁས་བླངས་པའི་ཚུལ་ཁྲིམས་ནི་རྣམ་པར་རིག་བྱེད་
དང་ལྡན་པའི་ཕྱིར། ཏིང་ངེ་འཛིན་ལས་སྐྱེས་པའི་བསམ་གཏན་དང་། ཇག་
མེད་ཀྱི་སྡོམ་པ་ནི་རྣམ་པར་རིག་བྱེད་མིན་པ་ཁོ་ན་དང་ལྡན་ཏེ། དེ་མཉམ་
གཞག་གི་སེམས་ཙམ་ལ་རག་ལས་པའི་ཕྱིར། ཉེར་བསྡོགས་རྣམས་ནི་རྣམ་
རིག་བྱེད། །ཅེས་སོགས་རྐང་པ་གསུམ་གསུངས། དོན་ནི། སྔར་བཤད་ངའི་
དགེ་མི་དགེ་བདུན་གྱི་ཉེར་བསྡོགས་ཏེ་སྦྱོར་བ་རྣམས་ནི་རྣམ་པར་རིག་བྱེད་

དང་ལྡན་ཏེ། དེ་རྣམས་ལུས་ངག་གི་བྱ་བ་ལ་ལྟོས་པའི་ཕྱིར། དེ་རྣམས་དེ་
གཉིས་ཀ་དང་ལྡན་པའང་ཡོད་དེ། དེ་དག་ཀུན་སློང་སྟོབས་ཆེ་ན་རྣམ་པར་
རིག་བྱེད་མིན་པ་དང་ལྡན་པར་འགྱུར་བའམ་ཀུན་སློང་སྟོབས་ཞན་ན་རིག་
བྱེད་ཁོ་ན་དང་ལྡན་པའི་རིག་བྱེད་མིན་པ་དང་ལྡན་པ་མ་ཡིན་པར་འགྱུར་
བའི་ཕྱིར། སྦྱོར་བ་ལས་ལོག་པ་མཇུག་ན། རིག་བྱེད་དང་རིག་བྱེད་མིན་པ་
གཉིས་ཀ་དང་ལྡན་པ་ཡོད་དེ། དེ་ལས་ཀྱི་ལམ་དངོས་གཞི་དང་མཐུན་པའི་བྱ་
བ་བྱེད་ན་གཉིས་ཀ་དང་ལྡན་པའི་ཕྱིར།
གཉིས་པ་ནི། སྦྱོར་བ་རྩ་བ་གསུམ་ལས་སྐྱེས། །ཞེས་སོགས་རྐང་པ་ལྔ་
གསུངས། དོན་ནི། ལས་ཐམས་ཅད་མི་དགེ་བའི་རྩ་བ་གསུམ་གྱིས་མཐར་ཕྱིན་
པར་མི་བྱེད་ཀྱང་ལུས་ངག་གི་མི་དགེ་བའི་ལས་ཀྱི་སྦྱོར་བ་ནི། མི་དགེ་བའི་རྩ་
བ་གསུམ་ལས་སྐྱེས་པ་ཡོད་དེ། སྲོག་གཅོད་འདོད་ཆགས་ལས་སྐྱེས་པ་ནི་ཤ་ལ་
སྲེད་ནས་གསོད་པ་དང་། ཞེ་སྡང་ལས་སྐྱེས་པ་ནི། འཁོན་དུ་བཟུང་ནས་
གསོད། གཏི་མུག་ལས་སྐྱེས་པ་ནི་མཆོད་སྦྱིན་ལ་སོགས་པའི་དོན་དུ་གསོད་པ་
ཡོད་པའི་ཕྱིར། མི་དགེ་བ་( ༢༡ན) གཞན་རྣམས་ལ་རིགས་འགྲེའོ། །བརྣབ་
སེམས་དང་། གནོད་སེམས་དང༌། ལོག་ལྟ་གསུམ་ནི་མི་དགེ་བའི་རྩ་བ་གསུམ་
ལས་སྐྱེས་ཏེ། རྩ་བ་གསུམ་པོ་དེའི་མཇུག་ཐོགས་ལས་བྱུང་བའི་ཕྱིར། དགེ་
བའི་ལས་ལམ་བཅུ་སྦྱོར་བ་དངོས་གཞི་མཇུག་དང་བཅས་པ་རྣམས་ནི་ཆགས་
སྡང་གཏི་མུག་མེད་པ་ལས་སྐྱེས་པ་ཡིན་ཏེ།  དེ་དག་གིས་ཀུན་ནས་བླངས་པ་
ལས་སྐྱེས་པའི་ཕྱིར།
གསུམ་པ་ལ། ལས་དང་ཉོན་མོངས་གང་གིས་མཐར་ཕྱིན་པ་དང་། གཞི་
གང་གིས་མཐར་ཕྱིན་པ་དང༌། དངོས་གཞིར་འགྱུར་བའི་ཚད། ལས་ལམ་སོ་
སོའི་མཚན་ཉིད་དང༌། སྒྲ་དོན་དང་ལྔ༌། དང་པོ་ནི། གསོད་དང་། ཞེས་
སོགས་རྐང་པ་དྲུག་གསུངས། དོན་ནི། མི་དགེ་བའི་ལས་ལམ་བཅུ་པོ་འདོད་

ཆགས་ལ་སོགས་པ་གསུམ་གྱིས་རྫོགས་པར་བྱེད་པ་ཡོད་དེ། ལུས་ཀྱི་གསོད་པ་
དང་། ཡིད་ཀྱི་གནོད་སེམས་དང་ངག་གི་ཚིག་རྩུབ་པོ་དང་གསུམ་ནི་ཞེ་སྡང་
གིས་མཐར་ཕྱིན་ཅིང་རྫོགས་པར་བྱེད། ལོག་གཡེམ་དང་བརྣབ་སེམས་དང་མ་
བྱིན་ལན་གསུམ་ནི་འདོད་ཆགས་པ་ཡིས་རྫོགས་པར་བྱེད། ལོག་པར་ལྟ་བ་ནི་
གཏི་མུག་གིས་རྫོགས་པར་བྱེད་པའི་ཕྱིར། དེ་དག་གི་ལྷག་མ་རྫུན་ཕྲ་མ་ངག་
ཀྱལ་གསུམ་རྩ་ཉོན་གསུམ་ཆར་གྱིས་རྫོགས་པར་བྱེད་ཅིང་མཐར་ཕྱིན་པར་
འདོད་པའི་ཕྱིར། གཉིས་པ་ནི། གཞི་ནི་སེམས་ཅན། ཞེས་སོགས་རྐང་པ་
གཉིས་གསུངས། དོན་ནི། ཉོན་མོངས་དེ་དག་གི་གཞི་ནི་ཡོད་དེ། སེམས་ཅན་
དང་པོའི་གཞི་སྟེ། ཡུལ་དང་བུད་མེད་ལ་སོགས་པའི་ལོངས་སྤྱོད་ནི། ཆ་
གསུམ་པའི་གཞི་དང་། མིང་དང་གཟུགས་དང་སྟེ་ཕུང་པོ་ལྔ་ལོག་ལྟའི་ཡུལ་
དང་། མིང་ཆ་བཞིའི་གཞི་ཡིན་པའི་ཕྱིར།
གསུམ་པ་དངོས་གཞིར་གྱུར་པའི་ཚད་ནི། སྔར་དང་མཉམ་དུ་ཤི་བ་ལ །
ཞེ་སོགས་ཤློོཀ་གཅིག་གསུངས། དོན་ནི། ཕ་རོལ་པོ་ལ་(༢ ༡བ) འཆི་བར་ངེས་
པའི་སྦྱོར་བ་བྱས་ནས་གསོད་བྱེད་གསད་བྱའི་སྔར་ཤི་བ་དང་། མཉམ་དུ་ཤི་
བ་ལ་ནི་ལས་ལམ་གྱི་དངོས་གཞི་འབྱུང་བ་མེད་དེ། བྱེད་པ་པོ་སྦྱོར་བ་རྩོམ་
བྱེད་ཀྱི་ལུས་ཞིག་ནས་སྐྱེ་བ་ཕྱི་མའི་ལུས་གཞན་སྐྱེས་ཟིན་ལ་སྐྱེ་བ་ཕྱི་མས་
གསད་བྱ་དེ་གསོད་པའི་སྦྱོར་བ་མ་བྱས་པའི་ཕྱིར། དེ་ལྟར་ཡང་མདོ་ལས།
སྦྱོར་བ་ཡང་བྱས་ལ་འབྲས་བུ་ཡང་རྫོགས་པར་འགྱུར་ཀྱང་སྲོག་གཅོད་པའི་
ཁ་ན་མ་ཐོ་བས་རེག་པར་མི་འགྱུར་བ་ལྟ་མཆིས་སམ། བཀའ་སྩལ་པ་ཡོད་
དེ། གསོད་པ་པོ་སྔར་རམ་མཉམ་དུ་ཤི་བར་གྱུར་པ་ལྟ་བུའོ། །ཞེས་གསུངས།
དམག་ལ་སོགས་པའི་ནང་ནས་གསོད་པ་པོ་གཅིག་གིས་ཕ་རོལ་པོ་གསོད་ན་
སྲོག་གཅོད་ཀྱི་དངོས་གཞི་དངོས་སུ་སྲོག་གཅོད་པ་པོ་ཁོ་ན་ལ་མི་འབྱུང་སྟེ།
དམག་ལ་སོགས་པ་བློ་མཐུན་པར་གསོད་པའི་དོན་ལ་ཞུགས་པའི་གང་ཟག་

ཐམས་ཅད་ལ། དངོས་སུ་སྲོག་གཅོད་པའི་བྱེད་པ་པོ་བཞིན་དུ་སྲོག་གཅོད་ཀྱི་
ལས་ལམ་དངོས་གཞི་དང་ལྡན་པ་སྟེ་འབྱུང་བའི་ཕྱིར།
བཞི་པ། ལས་ལམ་སོ་སོའི་མཚན་ཉིད་ལ། ལུས་ཀྱི་དང་། ངག་གི་དང་།
ཡིད་ཀྱི་ལས་བཤད་པ་དང་གསུམ། དང་པོ་ནི། སྲོག་གཅོད་པ་ནི། ཞེས་སོགས་
རྐང་པ་དྲུག་གསུངས། དོན་ནི། སྲོག་གཅོད་ཀྱི་ལས་ལམ་ཡོད་དེ། གསོད་
འདོད་ཀྱིས་བསམ་བཞིན་དུ་གསོད་བྱ་མ་ནོར་བར་རང་ལས་གཞན་པའི་
གསོད་བྱ་གསོད་པའི་ལས་ལམ་དེ་དེ་ཡིན་པའི་ཕྱིར།ནོར་ནས་གསོད་བྱ་
་ན་སྲོག་གཅོད་དངོས་གཞི་མི་འབྱུང་སྟེ། བསམ་པའི་དོན་མ་
རྫོགས་པའི་ཕྱིར། མ་བྱིན་ལེན་གྱི་ལས་ལམ་ཡོད་དེ། གཞན་གྱིས་བདག་ཏུ་
བཟུང་བའི་ནོར་མཐུ་སྟེ། དབང་གིས་འཕྲོག་པ་དང༌། འཇབ་བུས་ཏེ་བརྐུས་
ནས་བདག་གིར་བྱེད་པ་ན་དངོས་གཞིར་འགྱུར་བའི་ཕྱིར། བགྲོད་བྱ་མིན་པ་
ལ་འགྲོ་བ་སྟེ་འཁྲིག་པ་བརྟེན་པར་འདོད་པའི་བྱེ་( ༢༢ན) བྲག་གིས་ལོག་པར་
གཡེམ་པ་རྣམ་པ་བཞི་ཡོད་དེ།། བགྲོད་བྱ་མིན་པ་གཞན་གྱིས་བདག་ཏུ་བཟུང་
བའི་བུད་མེད་དང་། རང་གི་མ་དང་བུ་མོ་སྲིང་མོ་དང་ཕ་མ་བདུན་རྒྱུད་ཚུན་
ཆད་ཀྱི་བུད་མེད་ལ་བགྲོད་པ་དང་། ཡན་ལག་མ་ཡིན་པ་རང་གི་ཆུང་མ་ཡིན་
ཀྱང་ཁ་དང་གཤང་ལམ་ལ་སོགས་པར་བགྲོད་པ་དང༌། ཡུལ་མ་ཡིན་པ་ཉིན་
མོ་དང་། མཆོད་རྟེན་དང་གཙུག་ལག་ཁང་གི་དྲུང་དུ་བགྲོད་པ་དང་། དུས་
མིན་པ་སྦྲུམ་མ་དང་། ནུ་ཞོ་འཐུང་བ་ཡོད་པ་དང་། ནད་དང་མྱ་ངན་གྱིས་
ཐེབས་པ་དང་། བསྙེན་གནས་ལ་གནས་པའི་དུས་ལ་སོགས་པར་འཁྲིག་པ་
སྤྱོད་པ་ནི་ལོག་གཡེམ་ཡིན་པའི་ཕྱིར།
གཉིས་པ་ལ། དངོས་དང༌། ཞར་བྱུང་གཉིས། དང་པོ་ནི། བརྫུན་ཚིག་
འདུ་ཤེས། ཞེས་སོགས་རྐང་པ་གཉིས་གསུངས། དོན་ནི། བརྫུན་སྨྲའི་ལས་
ལམ་ཡོད་དེ། བརྫུན་ཚིག་སྨྲ་བ་པོས་སྨྲ་བྱ་བདེན་པའི་དོན་འདུ་ཤེས་གཞན་དུ་

བསྒྱུར་ནས་བསམ་བཞིན་དུ་མི་བདེན་པའི་ཚིག་སྨྲས་པ་ན། ཚིག་དེའི་དོན་གོ་
བའི་ཚེ་བརྫུན་སྨྲའི་ལས་ལམ་དུ་འགྱུར་བའི་ཕྱིར།
གཉིས་པ་ནི། མིག་རྣ་ཡིད་ཀྱི་ཞེས་སོགས་རྐང་པ་ཕྱེད་བཅུ་གཅིག་གསུངས།
དོན་ནི། མདོ་ལས། ཡང་དག་པའི་ཐ་སྙད་བརྒྱད་དང་ལོག་པའི་ཐ་སྙད་
བརྒྱད་གསུངས་པ་བཤད་དུ་ཡོད་དེ། མཐོང་བ་དང་ཐོས་པ་དང་རྟོགས་པ་
དང་། རྣམ་པར་ཤེས་པ་ལ་མ་མཐོང་བར་སྨྲ་བ་ལ་སོགས་བཞི་དང་། མ་
མཐོང་བ་སོགས་བཞི་ལ་མཐོང་བ་ལ་སོགས་སྨྲ་བ་བཞི་དང་བརྒྱད་ནི་ལོག་པ་
བྱ་བའི་ཐ་སྙད་དེ་བརྫུན་དང༌། མིག་གི་རྣམ་པར་ཤེས་པ་དང་། རྣ་བའི་རྣམ་
པར་ཤེས་པ་དང་། ཡིད་ཀྱི་རྣམ་པར་ཤེས་པ་དང་། སྣ་ལྕེ་ལུས་གསུམ་གྱི་
རྣམ་པར་ཤེས་པས་ཉམས་སུ་མྱོང་བ་གང་ཡིན་པ་དེ་ནི། དེ་བཞི་ལས་རིམ་པ་
བཞིན་དུ་མཐོང་བ་ལ་སོགས་བཞི་དང་། མ་མཐོང་བ་ལ་སོགས་བཞི་ལ་མཐོང་
བ་སོགས་སྨྲས་( ༢༢བ)པ་གང་ཡིན་པ་དེ་ནི་རིམ་པ་བཞིན་དུ་ཡང་དག་པའི་
ཐ་སྙད་བརྒྱད་དམ་འཕགས་པ་སྟེ་བདེན་པ་ཡིན་པར་བཤད་པའི་ཕྱིར། ཕྲ་མ་
ཡོད་དེ། ཕ་རོལ་མཐུན་པ་དབྱེ་བར་བྱ་བའི་ཕྱིར་ཏུ་ཉོན་མོངས་ཅན་གྱི་སེམས་
ཀྱིས་ཀུན་ནས་བསླངས་ཏེ་སྨྲས་པའི་ཚིག་ཕ་རོལ་པོས་དོན་གོ་བ་དེ་དེ་ཡིན་
པའི་ཕྱིར། ཚིག་རྩུབ་ཀྱི་ལས་ལམ་ཡོད་དེ། ཉོན་མོངས་པས་ཀུན་ནས་བསླངས་
པའི་ངག་མི་སྙན་པ་བརྗོད་པ་ཕ་རོལ་པོས་དོན་གོ་ན་དེར་འགྱུར་བའི་ཕྱིར།
ངག་ཀྱལ་ཡོད་དེ། ཉོན་མོངས་ཅན་གྱིས་ཀུན་ནས་བསླངས་པའི་ཚིག་ཀུན་
ངག་ཀྱལ་ཡིན་པའི་ཕྱིར། བརྫུན་སོགས་གསུམ་ངག་ཀྱལ་ཡིན་ཀྱང་དེ་གསུམ་
ལོགས་སུ་འདྲེན་པའི་རྒྱུ་མཚན་ཡོད་དེ། དེ་གསུམ་ཉེས་པ་ཆེ་བས་དེ་ལྟར་
བགྲངས་པའི་ཕྱིར། སྡེ་པ་གཞན་ཁ་ཅིག །ངག་ཀྱལ་ཡོད་དེ། བརྫུན་སོགས་
གསུམ་པོ་དེ་ལས་གཞན་པའི་ཉོན་མོངས་ཅན་གྱི་ཚིག་ཐམས་ཅད་ངག་ཀྱལ་
ཡིན་པའི་ཕྱིར། དཔེར་ན། རྙེད་བཀུར་ཐོབ་པར་བྱ་བའི་ཕྱིར། ཁ་བསག་སྨྲ་བ་

དང་། ཆགས་པས་གླུ་ལེན་པ་དང༌། ཟློས་གར་མཁན་བཞད་གད་སྨྲ་བ་དང་།
ཕྱི་རོལ་པའི་བསྟན་བཅོས་ངན་པ་ལ་ཁ་འདོན་བྱེད་པ་བཞིན་ནོ། །ཞེས་ཟེར།
གསུམ་པ་ནི། བརྣབ་སེམས་ནི། ཞེས་པ་ནས། ལོག་པར་ལྟ་བ་ཡིན་ཞེས་པའི་
བར་གསུངས། དོན་ནི། ཡིད་ཀྱི་མི་དགེ་བ་གསུམ་ཡོད་དེ། ལོག་པའི་བསམ་
པས་གཞན་གྱི་ནོར་ལ་ཆགས་པའི་དབང་གིས་བདག་ལ་བྱུང་ན་དགའ་བ་ལ་
སྙམ་པའི་བདག་གིར་བྱེད་པའི་བློ་བརྣབ་སེམས་དང་། ཞེ་སྡང་བས་སེམས་
ཅན་ལ་གནོད་པར་བྱེད་འདོད་ཀྱི་གནོད་སེམས་དང་། ལས་དགེ་བ་དང་མི་
དགེ་བ་མེད་པར་ལྟ་བ་ལོག་ལྟ་ཡིན་པའི་ཕྱིར། ལྔ་པ་ནི། འདི་ལ། གསུམ་ལམ་
བདུན་ནི་ལས་ཀྱང་ཡིན། །ཞེས་གསུངས། དོན་ནི། མི་དགེ་བཅུ་གསུངས་པ་
འདི་ལ་ལས་མིན་ལ་ལས་ལམ་ཡིན་པ་དང་གཉིས་ཀ་ཡིན་པ་དུ་( ༢༣ན)མ་
ཡོད་དེ། ཡིད་ཀྱི་གསུམ་ལས་ལམ་ཁོ་ན་ཡིན་ལ། ལུས་ངག་གི་བདུན་ནི་ལས་
ལམ་ཡང་ཡིན་ལ་ལས་ཀྱང་ཡིན་པའི་ཕྱིར། 
བཞི་པ་དགེ་རྩ་གཅོད་ཅིང་མཚམས་སྦྱོར་ཚུལ་ལ། གཅོད་ཚུལ་དང་།
མཚམས་སྦྱོར་ཚུལ་གཉིས། དང་པོ་ནི། མེད་པར་ལྟ་བས་རྩ་བ་ཞེས་སོགས་
རྐང་པ་དྲུག་གསུངས། དོན་ནི། ལོག་ལྟས་དགེ་རྩ་གཅོད་ཚུལ་ཆོས་ཅན། ཁྱད་
ཆོས་བདུན་དང་ལྡན་ཏེ། གང་གིས་གཅོད་པའི་ཁྱད་པར་དགེ་མི་དགེ་མེད་
པར་ལྟ་བའི་ལོག་ལྟས་དགེ་རྩ་གཅོད་པ། གང་གཅོད་ན་འདོད་པར་གཏོགས་
པའི་དགེ་བ་སྐྱེས་ནས་ཐོབ་པ་རྣམས་ཁོ་ན་གཅོད་པ། གང་ལ་དམིགས་ནས་
གཅོད་ན་རྒྱུ་དགེ་བ་དང་འབྲས་བུ་བདེ་བ་མེད་ཅེས་རྒྱུ་འབྲས་ལ་དམིགས་
ནས་བསྐུར་བ་འདེབས་པའི་ལོག་ལྟ་ཀུན་གྱིས་གཅོད། ཇི་ལྟར་གཅོད་ན་སྒོམ་
ལམ་གྱིས་སྒོམ་སྤང་སྤོང་བ་བཞིན། ལོག་ལྟ་ཆུང་ངུའི་ཆུང་ངུ་སོགས་དགུ་རིམ་
གྱིས་སྐྱེས་ནས་དགེ་རྩ་ཆེན་པོའི་ཆེན་པོ་ལ་སོགས་པ་དགུ་རིམ་གྱིས་གཅོད།
རྟེན་གང་ལ་གཅོད་ཀྱི་ཁྱད་པར། ངན་སོང་གསུམ་དང་སྒྲ་མི་སྙན་པ་ཟ་མ་

དེ་ན་བརྫུན་མེད་དེ། དགོས་པ་མི་འགྲུབ་པའི་ཕྱིར། དེ་ན་ཕྲ་མ་དང་ཚིག་རྩུབ་
མེད་དེ། རྒྱུད་འཇམ་པའི་ཕྱིར། འོ་ན། དགེ་བ་གང་ན་ཡོད་ཅེ་ན། དེ་བཤད་
པ་ལ། དགེ་བ་གསུམ་ནི་ཐམས་ཅད་ན། །ཞེས་སོགས་རྐང་པ་དྲུག་གསུངས།
ཁམས་དང་འགྲོ་བ་གང་ན་དགེ་བའི་ལས་ལམ་དུ་ཡོད་ཀྱི་ཁྱད་པར་ཡོད་དེ།
ཡིད་ཀྱི་དགེ་བ་གསུམ་ནི་ཁམས་གསུམ་འགྲོ་བ་ཐམས་ཅད་ན་ལྡན་པ་དང་
མངོན་གྱུར་གཉིས་ཀའི་སྒོ་ནས་ཅི་རིགས་པ་ཡོད། གཟུགས་མེད་དུ་སྐྱེ་བའི་
འཕགས་པ་ལ་ཟག་མེད་ཀྱི་སྡོམ་པས་བསྡུས་པའི་སྤོང་བདུན་རྙེད་པས་ཡོད།
འདུ་ཤེས་མེད་པའི་( ༢༥ན) སེམས་ཅན་རྣམས་ལ་བསམ་གཏན་གྱི་སྡོམ་པའི་
སྤོང་བ་བདུན་རྙེད་པའི་ཡོད། དམྱལ་བ་བཅས་སྒྲ་མི་སྙན་པ་མ་གཏོགས་པའི་
གཟུགས་མེད་དང་འདུ་ཤེས་མེད་པའི་སེམས་ཅན་གྱི་ལྷག་མར་བྱས་པ་འདོད་
གཟུགས་ཀྱི་འགྲོ་བ་ཐམས་ཅད་ན་ལུས་ངག་གི་དགེ་བ་བདུན་མངོན་དུ་གྱུར་
པའི་སྒོ་ནས་ཡོད་པའི་ཕྱིར། ཡི་དྭགས་དང་དུད་འགྲོ་ལ་བར་མ་དགེ་བ་དང་།
གཟུགས་ན་བསམ་གཏན་དང་ཟག་མེད་ཀྱི་སྡོམ་པ་དང་། མི་རྣམས་ལ་སྡོམ་པ་
གསུམ་ཀ་དང་བར་མས་བསྡུས་པའི་ལུས་ངག་གི་དགེ་བ་ཡོད་པའི་ཕྱིར།
བདུན་པ་ལས་ལམ་གྱི་འབྲས་བུ་ནི། ཐམས་ཅད་བདག་པོ་རྒྱུ་མཐུན་དང༌། །
ཞེས་སོགས་རྐང་པ་བཞི་གསུངས། དོན་ནི། མི་དགེ་བ་བཅུ་པོ་ཐམས་ཅད་
ཀྱིས་འབྲས་བུ་གསུམ་གསུམ་འབྱིན་ཏེ། དེས་བདག་པོ་དང་རྒྱུ་མཐུན་དང་
རྣམ་སྨིན་གྱི་འབྲས་བུ་གསུམ་གསུམ་འབྱིན་པར་འདོད་པའི་ཕྱིར། མི་དགེ་
བཅུ་ཆེར་སྤྱད་པའི་རྣམ་སྨིན་གྱི་འབྲས་བུ་ལ་དམྱལ་བ་དང་། འབྲིང་སྤྱད་པའི་
རྣམ་སྨིན་གྱི་འབྲས་བུ་ལ་དུད་འགྲོ་དང་། ཆུང་ངུ་སྤྱད་པའི་རྣམ་སྨིན་གྱི་
འབྲས་བུ་ལ་ཡི་དྭགས་སུ་སྐྱེ། རྒྱུ་མཐུན་གྱི་འབྲས་བུ་ལ་སྲོག་བཅད་པས་ཚེ་
ཐུང་བ་དང་། མ་བྱིན་པར་ལེན་པས་ལོངས་སྤྱོད་གྱིས་འཕོངས་པ་དང་། ཚིག་
རྩུབ་ཀྱིས་བསྐུར་བ་མང་བ་དང༌། སྲོག་གཅོད་པའི་བདག་འབྲས་ལ་ཡུལ་གཟི་

བརྗིད་ཆུང་བར་སྐྱེ་བ་དང་། མ་བྱིན་ལེན་གྱིས་བདག་འབྲས་ལ་ཡུལ་གནོད་པ་
མང་པོ་སོགས་སུ་སྐྱེ་བའི་ཕྱིར། དེས་ན། སྲོག་གཅོད་བྱས་པའི་འབྲས་བུ་རྣམ་
པ་གསུམ་འབྱིན་པ་ཡིན་ཏེ། ཕ་རོལ་པོ་སྡུག་བསྔལ་བར་བྱས་པའི་རྣམ་སྨིན་གྱི་
འབྲས་བུ་ལ་ངན་སོང་དུ་སྐྱེ་བའི་ཕྱིར་དང༌། བསད་པའི་རྒྱུ་མཐུན་གྱི་འབྲས་
བུ་ལ་ཚེ་ཐུང་བའི་ཕྱིར་དང་། གཞན་གཟི་བྱིན་མེད་པར་བྱས་པའི་བདག་པོའི་
འབྲས་བུ་ལ་ཡུལ་གཟི་བྱིན་མེད་པར་སྐྱེ་བའི་ཕྱིར།
བཞི་པ་( ༢༥བ) ལོག་འཚོ་བྱེ་བྲག་ཏུ་བཤད་པ་ལ། འཐད་ཕྱོགས་བཞག་པ།
མི་འཐད་པའི་ཕྱོགས་སུན་དབྱུང་བ་གཉིས། དང་པོ་ནི། ལུས་དང་ངག་ལས་
ཞེས་པ་ནས། བསྟན་ཏོ། །ཞེས་པའི་བར་གསུངས། དོན་ནི། ལོག་འཚོ་ཡོད་དེ།
འདོད་ཆགས་ལས་སྐྱེས་པའི་ལུས་དང་ངག་གི་ལས་ནི་ལོག་འཚོ་ཡིན་པའི་
ཕྱིར། འོན་ཀྱང་། ལུས་ངག་ལས་སྐྱེས་པའི་ལས་གཉིས་པོ་གང་རུང་ལ་ལོག་
འཚོས་མ་ཁྱབ་སྟེ། ཞེ་སྡང་དང་གཏི་མུག་ལས་སྐྱེས་པའི་ལུས་ངག་གི་ལས་ནི་
ལོག་པའི་ལས་ཀྱི་མཐའ་དང་ལོག་པའི་ངག་ཁོ་ན་ཡིན་གྱི་ལོག་འཚོ་མ་ཡིན་
པའི་ཕྱིར། འདོད་ཆགས་ལས་སྐྱེས་པའི་ལུས་ངག་གི་ལས་ལོགས་ཞིག་ཏུ་ལོག་
འཚོར་བསྟན་པ་ལ་ཆོས་ཅན། དགོས་པ་ཡོད་དེ། གཉེན་པོས་སྦྱང་དཀའ་བར་
ཤེས་པའི་ཆེད་ཡིན་པའི་ཕྱིར། གཉིས་པ་ནི། གལ་ཏེ་ཡོ་བྱད་ལ། ཆགས་བསླང
མདོ་དང་འགལ་ཕྱིར་མིན། །ཞེས་གསུངས། དོན་ནི། གལ་ཏེ་ཁ་ཅིག་གིས
འཚོ་བའི་ཡོ་བྱད་ལ་ཆགས་པས་ཀུན་ནས་བསླངས་པའི་ལུས་ངག་གི་ལས་ཁོ་
ན་ལོག་འཚོ་ཡིན། གཞན་ཆགས་པས་ཀུན་ནས་བསླངས་པའི་ལུས་ངག་གི་
ལས་ཐམས་ཅད་ལོག་འཚོ་མ་ཡིན་ཟེར་ན། མི་འཐད་དེ། ཚུལ་ཁྲིམས་ཀྱི་ཕུང་
པོའི་མདོ་ལས། དད་པས་སྦྱིན་པ་ལོངས་སྤྱོད་ཚེ་གླང་པོ་ཆེའི་འཐབ་པ་སོགས་
ལ་ལྟ་བ་དང་། གླུ་ལེན་པའི་སྒྲ་སྙན་པ་སོགས་ལོག་འཚོར་གསུངས་པ་དང་
འགལ་བའི་ཕྱིར།

གསུམ་པ་འབྲས་བུ་དུ་དང་བཅས་པ་ལ། ཟག་བཅས་ཟག་མེད་འབྲས་བུ་
དུ་དང་བཅས། དགེ་སོགས་ཕན་ཚུན་འབྲས་བུ་དུ་དང་བཅས། དུས་གསུམ་
ཕན་ཚུན་འབྲས་བུ་དུ་དང་བཅས། ས་གཉིས་འབྲས་བུ་དུ་དང་བཅས། སློབ་
སོགས་ཕན་ཚུན་འབྲས་བུ་དུ་དང་བཅས། མཐོང་སྤང་སོགས་འབྲས་བུ་དུ་
དང་བཅས་པ་དྲུག །དང་པོ་ནི། དྲིར་བཅས་སྤོང་བའི་ལམ་དག་གིས། །ཞེས་
སོགས་རྐང་པ་དྲུག་གསུངས། དོན་ནི། (༢༦ན) དྲིར་བཅས་ཉོན་མོངས་སྤོང་བ་
འཇིག་རྟེན་པའི་སྒོམ་ལམ་བར་ཆད་མེད་ལམ་དག་གི་ལས་ནི་འབྲས་བུ་ལྔ་
དང་བཅས་པ་ཡིན་ཏེ། དེའི་རྣམ་སྨིན་གྱི་འབྲས་བུ་ལ་རང་སར་གཏོགས་པའི་
རྣམ་སྨིན་ཡིད་དུ་འོང་བ་དང༌། བདག་འབྲས་ནི་སྔོན་མ་བྱུང་བའི་འདུས་བྱས་
དང་། རྒྱུ་མཐུན་གྱི་འབྲས་བུ་ནི་ཏིང་ངེ་འཛིན་ལས་སྐྱེས་པའི་འདྲ་བ་ཕྱི་མ་
དང་། སྐྱེས་བུས་བྱེད་པའི་འབྲས་བུ་ནི་འཇིག་རྟེན་པའི་རྣམ་གྲོལ་ལམ་དང་།
བྲལ་འབྲས་ལ་འོག་སའི་ཉོན་མོངས་སྤངས་པའི་བྲལ་བ་རྣམས་དང་བཅས་
པའི་ཕྱིར། དྲི་མེད་སྤོང་ལམ་གྱི་ལས་ནི་འབྲས་བུ་བཞི་དང་ལྡན་ཏེ། རྣམ་སྨིན་
མ་གཏོགས་པའི་འབྲས་བུ་བཞི་དང་ལྡན་པའི་ཕྱིར། ཟག་བཅས་སྤོང་ལམ་
ལས་གཞན་དགེ་བ་དང་མི་དགེ་བ་གང་ཡིན་པ་དེ་ཡང་འབྲས་བུ་བཞི་དང་
བཅས་ཏེ། བྲལ་འབྲས་མ་གཏོགས་པའི་གཞན་བཞི་དང་བཅས་པའི་ཕྱིར།
ཟག་པ་མེད་པའི་སྤོང་ལམ་གྱི་ལྷག་མ་སྦྱོར་བ་དང་། རྣམ་གྲོལ་ལམ་དང་།
ཁྱད་པར་ཅན་གྱི་ལམ་རྣམས་དང་། ལུང་དུ་བསྟན་པ་མ་ཡིན་པའི་ལས་གང་
ཡིན་པ་དེ་དག་ནི། འབྲས་བུ་གསུམ་དང་བཅས་ཏེ། རྣམ་སྨིན་དང་བྲལ་
འབྲས་མ་གཏོགས་པའི་འབྲས་བུ་གཞན་གསུམ་དང་བཅས་པའི་ཕྱིར།
གཉིས་པ་ནི། དགེ་བའི་དགེ་ལ་སོགས་པ་ནི། །ཞེས་སོགས་རྐང་པ་དྲུག་
གསུངས། དོན་ནི། དགེ་སོགས་ཕན་ཚུན་འབྲས་བུ་དུ་དང་བཅས་ཀྱི་ཁྱད་པར་
ཡོད་དེ། དགེ་བའི་འབྲས་བུ་དགེ་བ་རྣམ་སྨིན་མ་གཏོགས་པ་འབྲས་བུ་བཞི་

དང་བཅས། ལ་སོགས་པ་དགེ་བས་མི་དགེ་བ་བསྐྱེད་ན་ནི། སྐྱེས་བུའི་
བྱེད་འབྲས་དང་བདག་འབྲས་གཉིས་དང་བཅས། དེ་བཞིན་དུ་དགེ་བས་ལུང་
མ་བསྟན་བསྐྱེད་ན་རྒྱུ་མཐུན་དང་བྲལ་འབྲས་མ་གཏོགས་པའི་གསུམ་དང་
བཅས། མི་དགེ་བའི་ལས་ཀྱི་འབྲས་བུ་དགེ་མི་དགེ་ལུང་མ་བསྟན་གསུམ་གྱི་ནི་
རིམ་པ་བཞིན་དུ་( ༢༦བ) མི་དགེ་བའི་འབྲས་བུ་དགེ་བ་ནི་བྱེད་འབྲས་དང་
བདག་འབྲས་གཉིས་དང་། ལ་སོགས་པ་མི་དགེ་བའི་འབྲས་བུ་མི་དགེ་བ་
བསྐྱེད་ན་རྣམ་སྨིན་དང་བྲལ་འབྲས་མ་གཏོགས་པ་གསུམ་དང་། མི་དགེ་བས་
ལུང་མ་བསྟན་སྐྱེད་ན་བྲལ་འབྲས་མ་གཏོགས་པ་བཞི་དང་བཅས་ལ། ལུང་མ་
བསྟན་ཡིན་པའི་ལས་ཀྱི་འབྲས་བུ་དགེ་བ་དང་ལ་སོགས་པ་མི་དགེ་བ་དང་།
ལུང་མ་བསྟན་ཡིན་ན་དེ་དག་རིམ་པ་བཞིན་དུ་སྐྱེས་བུ་བྱེད་པའི་འབྲས་བུ་
དང་བདག་འབྲས་གཉིས་དང༌། དེ་གཉིས་དང་རྒྱུ་མཐུན་གསུམ་དང་། ཡང་
དེ་གསུམ་དང་རིམ་པ་བཞིན་དུ་ལྡན་པའི་ཕྱིར། གསུམ་པ་དུས་གསུམ་ཕན་
ཚུན་འབྲས་བུ་དུ་དང་བཅས་པ་ནི། འདས་པའི་ཐམས་ཅད་བཞི་ཡིན་ནོ།
ཞེས་སོགས་Īཀ་གཅིག་གསུངས། དོན་ནི། ལས་འདས་མ་འོངས་ད་ལྟར་བ་
རྣམས་འབྲས་བུ་དུ་དང་ལྡན་གྱི་ཁྱད་པར་ཡོད་དེ། ལས་འདས་པའི་འབྲས་
བུ་ཐམས་ཅད་བྲལ་འབྲས་མ་གཏོགས་པའི་འབྲས་བུ་བཞི་དང་ལྡན་པ་ཡིན།
བར་མ་ད་ལྟར་བ་ཡང་ནི་འབྲས་བུ་མ་འོངས་པ་ཡིན་ཀྱང་བྲལ་འབྲས་མ་
གཏོགས་པའི་འབྲས་བུ་བཞི་དང་ལྡན། དེའི་འབྲས་བུ་བར་མ་ད་ལྟར་བ་ནི་
སྐྱེས་བུའི་བྱེད་འབྲས་དང་བདག་འབྲས་གཉིས་དང་ལྡན། མ་འོངས་པ་མ་
སྐྱེས་པའི་ལས་ཀྱི་འབྲས་བུ་མ་འོངས་པ་ནི་རྒྱུ་མཐུན་དང་བྲལ་འབྲས་མ་
གཏོགས་པ་འབྲས་བུ་གསུམ་དང་ལྡན་པའི་ཕྱིར།
བཞི་པ་ལ་གཉིས། འབྲས་བུ་དུ་དང་བཅས་པ་ནི། །རང་གི་ས་པའི་བཞི་
ཡིན་ནོ། །ཞེས་སོགས་རྐང་པ་གཉིས་གསུངས། དོན་ནི། ཁམས་གསུམ་རང་

རང་གི་ས་པའི་ལས་འབྲས་བུ་དུ་དང་ལྡན་གྱི་ཁྱད་པར་ཡོད་དེ། རང་སར་
གཏོགས་པའི་ལས་ཀྱི་འབྲས་བུ་རང་ས་པ་བྲལ་འབྲས་དོར་བའི་བཞི་དང་
ལྡན་པ་ཡོད་པ་ཡིན་ལ། ཟག་མེད་རང་ས་པས་ནི། རྣམ་སྨིན་ཡང་མ་གཏོགས་
པའི་གསུམ་དང་ལྡན། ཟག་མེད་གཞན་གྱི་ས་པའི་ཟག་མེད་ཀྱི་ལས་ཀྱིས་
( ༢༧ན) ཟག་མེད་གཞན་པའི་ཆོས་བསྐྱེད་ན་རྣམ་སྨིན་དང་བྲལ་འབྲས་མ་
གཏོགས་པའི་འབྲས་བུ་གསུམ་དང་ལྡན། ཟག་བཅས་བསྐྱེད་ན་རྒྱུ་མཐུན་ཡང་
མེད་པས། བྱེད་འབྲས་དང་བདག་འབྲས་གཉིས་དང་ལྡན་པ་ཡིན་པའི་ཕྱིར།
ལྔ་པ་སློབ་སོགས་ཕན་ཚུན་འབྲས་བུ་དུ་དང་བཅས་པ་ནི། སློབ་པའི་ཞེས་
སོགས་རྐང་པ་དྲུག་གསུངས། དོན་ནི། སློབ་པའི་ལས་ཀྱི་འབྲས་བུ་འབྲས་བུ་
དུ་དང་ལྡན་གྱི་ཁྱད་པར་ཡོད་དེ། སློབ་པའི་ལས་ཀྱི་འབྲས་བུ་སློབ་པ་ནི་རྣམ་
སྨིན་དང་བྲལ་འབྲས་ལས་གཞན་གསུམ་དང་ལྡན།ལ་སོགས་པ་སློབ་པའི་
འབྲས་བུ་མི་སློབ་པའི་ཡང་དེ་གསུམ་དང་ལྡན། སློབ་པའི་འབྲས་བུ་སློབ་མི་
སློབ་གཉིས་ཀ་མིན་པ་ནི་བྱེད་འབྲས་དང་བདག་འབྲས་བྲལ་འབྲས་དང་ལྡན་
པ་ཡིན་པའི་ཕྱིར། སློབ་མི་སློབ་དེ་ལས་གཞན་པ་གཉིས་ཀ་མ་ཡིན་པའི་འབྲས་
བུ་འབྲས་བུ་དུ་དང་བཅས་ཀྱི་ཁྱད་པར་ཡོད་དེ། དེའི་ལས་ཀྱི་འབྲས་བུ་སློབ་
པ་ནི་སྐྱེས་བུའི་བྱེད་འབྲས་དང་བདག་འབྲས་གཉིས་དང་ལྡན། སོགས་པ་
དེའི་འབྲས་བུ་མི་སློབ་པ་ཡང་དེ་གཉིས་དང་ལྡན། དེའི་འབྲས་བུ་དེ་གཉིས་ཀ་
མ་ཡིན་པ་འབྲས་བུ་ལྔ་པོ་ཐམས་ཅད་དང་ལྡན་པའི་ཕྱིར།
དྲུག་པ་མཐོང་སྤང་སོགས་ཕན་ཚུན་འབྲས་བུ་དུ་དང་བཅས་པ་ནི། མཐོང་
བས་སྤང་བྱའི་དེ་ལ་སོགས། །ཞེས་སོགས་རྐང་པ་དྲུག་གསུངས། དོན་ནི།
མཐོང་སྤང་གི་ལས་ཀྱི་འབྲས་བུ་འབྲས་བུ་དུ་དང་ལྡན་པ་ཡོད་དེ། མཐོང་བས་
སྤང་བྱའི་ལས་ཀྱི་འབྲས་བུ་མཐོང་སྤང་དེ་ནི་རྣམ་སྨིན་དང་བྲལ་འབྲས་ལས་
གཞན་འབྲས་བུ་གསུམ་དང་ལྡན། ལ་སོགས་པ་མཐོང་སྤོང་གི་ལས་ཀྱི་འབྲས་

བུ་སྒོམ་སྤང་ནི་བྲལ་འབྲས་མ་གཏོགས་པ་བཞི་དང་ལྡན། མཐོང་སྤང་གི་
འབྲས་བུ་སྤང་བྱ་མིན་པ་ནི་བདག་འབྲས་གཅིག་པུ་དང་ལྡན་པ་ཡིན་པའི་
ཕྱིར། སྒོམ་( ༢༧བ) པས་སྤང་བར་བྱ་བའི་ལས་ཀྱི་འབྲས་བུ་འབྲས་བུ་དུ་དང་
ལྡན་པ་ཡོད་དེ། དེའི་འབྲས་བུ་མཐོང་སྤང་དེ་དག་ནི་བྱེད་འབྲས་དང་བདག་
འབྲས་གཉིས་དང་ལྡན། འི་འབྲས་བུ་སྒོམ་སྤང་ནི་བྲལ་འབྲས་མ་གཏོགས་
པའི་འབྲས་བུ་བཞི་དང་ལྡན། དེའི་འབྲས་བུ་སྤང་བྱ་མིན་པ་ནི་བྲལ་འབྲས་
བྱེད་འབྲས་བདག་འབྲས་གསུམ་ཁོ་ན་དང་ལྡན་པའི་ཕྱིར། སྤང་བྱ་མ་ཡིན་
པའི་ལས་ཀྱི་འབྲས་བུ་འབྲས་བུ་དུ་དང་ལྡན་པ་ཡོད་དེ། དེའི་འབྲས་བུ་མཐོང་
སྤང་དེ་དག་བདག་འབྲས་གཅིག་པུ་དང་ལྡན། དེའི་འབྲས་བུ་སྒོམ་སྤང་ནི་
བདག་འབྲས་དང་བྱེད་འབྲས་གཉིས་དང་ལྡན། དེའི་འབྲས་བུ་སྤང་བྱ་མིན་
པ་ནི་རྣམ་སྨིན་མ་གཏོགས་པའི་འབྲས་བུ་བཞི་དང་ལྡན་པ་ཡིན་ནོ། །ཞེས་གོ་
རིམ་བཞིན་དུ་ཤེས་པར་བྱ་བ་ཡིན་པའི་ཕྱིར།
བཞི་པ་གཉིས་ཚན་གྱི་སྒོ་ནས་དབྱེ་བ་ལ་གསུམ། རིགས་པས་བསྐྱེད་པ་
དང་། དེ་མ་ཡིན་པའི་དབྱེ་བ་བཤད་པ་དང༌། ལས་གང་གིས་སྐྱེ་བ་འཕེན་
ཞིང་རྫོགས་པའོ། །དང་པོ་ནི། རིགས་མིན་བསྐྱེད་པ་ཉོན་མོངས་ཅན། །ཞེས་
སོགས་རྐང་པ་གཉིས་གསུངས། དོན་ནི། བསྟན་བཅོས་ལས་རིགས་པ་དང་
རིགས་པ་མ་ཡིན་པ་དང་གཉིས་ཀ་ལས་བསྐྱེད་པ་མ་ཡིན་པའི་ལས་གསུམ་
གསུངས་པའི་རིགས་པ་མ་ཡིན་པས་བསྐྱེད་པའི་ལས་ཡོད་དེ།
ཅན་ཚུལ་བཞིན་ཡིད་ལ་བྱེད་པ་མ་ཡིན་པའི་ཡིད་ཀྱིས་བསྐྱེད་པའི་ལས་དེ་ངེ་
ཡིན་པའི་ཕྱིར། ཚུལ་བཞིན་ཡིད་བྱེད་ཀྱིས་བསྐྱེད་པའི་ལས་ནི་རིགས་པས་
བསྐྱེད་པའི་ལས་དང་དེ་གཉིས་ལས་གཞན་པའི་ལས་ནི་གཉིས་ཀས་མི་བསྐྱེད་
ཉོན་མོངས་པའོ། །སློབ་དཔོན་ཁ་ཅིག །རིགས་པ་མ་ཡིན་པས་བསྐྱེད་པའི་ལས་ཡོད་དེ།
སྔ་མར་མ་ཟད་འགྲོ་བ་དང་གནས་པ་དང་བཟའ་བ་དང་བགོ་བ་ལ་སོགས་ཆོ་

ག་ཇི་སྙེད་བཤད་པ་ལས་( ༢ ༨ན) ཉམས་པས་བསྐྱེད་པའི་ལས་རྣམས་ཀྱང་དེ་
ཡིན་པའི་ཕྱིར། ཞེས་ཟེར།
གཉིས་པ་ནི། གཅིག་གིས་སྐྱེ་བ་གཅིག་འཕེན་ཏེ། །ཞེས་སོགས་ཤློོཀ་
གཅིག་གསུངས། དོན་ནི། འཕེན་བྱེད་ཀྱི་ལས་གཅིག་གིས་སྐྱེ་བ་དུ་མ་འཕེན་
པ་དང་། སྐྱེ་བ་དུ་མ་འཕེན་བྱེད་ལས་གཅིག་གིས་འཕེན་པ་མེད་དེ། འཕེན་
བྱེད་ཀྱི་ལས་གཅིག་གིས་སྐྱེ་བ་གཅིག་ཁོ་ན་འཕེན་པར་བྱེད་པའི་ཕྱིར། རྫོགས་
བྱེད་ལ་ངེས་པ་མེད་དེ། སྐྱེ་བ་གཅིག་གི་ཁྱད་ཆོས་རྣམས་ལས་དུ་མས་ཡོངས་
སུ་རྫོགས་པར་བྱེད་པ་ཡིན་པའི་ཕྱིར། དཔེར་ན། རི་མོ་མཁས་པས་སྐྱ་
རིས་ཚོན་སྣ་གཅིག་གིས་བྱས་ནས་ཚོན་དུ་མས་རྫོགས་པར་བྱེད་པ་ལྟར་མིང་
མཚུངས་ཀྱང་ཁ་ཅིག་འཕེན་རྫོགས་གཉིས་ཀ་དགེ་བས་གཟུགས་བཟང་བ་
དང་། དབང་པོ་ཚང་བ་དང༌། ལོངས་སྤྱོད་ཆེ་བ་དང༌། ནད་མེད་པ་དང་།
དབང་ཐང་ཆེ་བ་སོགས་ཡིན་ལ། ཁ་ཅིག་ནི་མིར་སྐྱེས་ཀྱང་འཕེན་བྱེད་དགེ་ལ་
རྫོགས་བྱེད་མི་དགེ་བས་གཟུགས་ངན་པ་དང་དབང་པོ་མ་ཚང་བ་སོགས་
འབྱུང་བའི་ཕྱིར། གལ་ཏེ་ལས་ཐམས་ཅད་སྐྱེ་བ་འཕེན་བྱེད་ཡིན་ནམ་ཞེ་ན་མ་
ཡིན་ཏེ། སེམས་མེད་ཀྱི་སྙོམས་འཇུག་གཉིས་པོ་དག་ནི་འཕེན་བྱེད་ཀྱི་ལས་མ་
ཡིན་པའི་ཕྱིར། དགེ་མི་དགེའི་ལས་ཀྱི་ཐོབ་པའང་མ་ཡིན་ཏེ། ལས་དང་ཐོབ་
པ་འབྲས་བུ་མི་གཅིག་པའི་ཕྱིར། དེས་ན་འཕེན་བྱེད་དགེ་ལ་རྫོགས་བྱེད་མི་
དགེ་བས་རྫོགས་པ་དང་། དེ་ལས་བཟློག་པ་དང༌། གཉིས་ཀ་དགེ་བ་དང་།
གཉིས་ཀ་མི་དགེ་བ་དང་བཞི་ཡོད་དེ། དང་པོ་ནི། མི་སྡུག་བསྔལ་ཅན་ལྟ་བུ་
དང་། གཉིས་པ་ནི། ཀླུའི་རྒྱལ་པོ་ནོར་རྒྱས་ལྟ་བུ་དང་། གསུམ་པ་ནི། བརྒྱ་
བྱིན་ལྟ་བུ་དང་། བཞི་པ་ནི། མནར་མེད་པའི་སེམས་ཅན་ལྟ་བུ་ཡིན་པའི་ཕྱིར།
ལྔ་པ་གསུམ་ཚན་གྱི་སྒོ་ནས་དབྱེ་བ། སྤང་བྱ་སྒྲིབ་པ་( ༢ ༨ བ) གསུམ་
བཤད་པ། བརྟེན་བྱ་བསོད་ནམས་བྱ་བའི་གཞི་གསུམ་བཤད་པ། ཆ་མཐུན་གྱི་

དགེ་རྩ་གསུམ་བཤད་པ། འཇིག་རྟེན་པའི་ལམ་གསུམ་གྱི་རྣམ་གྲངས་དང་
བཞི། དང་པོ་ལ། བསྟན་བཤད་གཉིས་ལས། དང་པོ་ནི་མཚམས་མེད་པ་ཡི་
ལས་རྣམས་དང་། །ཞེས་སོགས་Īཀ་གཅིག་གསུངས། དོན་ནི། ལས་དང་ཉོན་
མོངས་དང་རྣམ་སྨིན་གྱི་སྒྲིབ་པ་གསུམ་ཡོད་དེ། མཚམས་མེད་པ་ལྔའི་ལས་
རྣམས་ལས་སྒྲིབ་དང་། ཉོན་མོངས་པ་ཤས་ཆེན་པོའི་སྒྲིབ་པ་ཉོན་སྒྲིབ་དང་།
ངན་སོང་གསུམ་དང་འདུ་ཤེས་མེད་པའི་སེམས་ཅན་དང་། སྒྲ་མི་སྙན་པའི་
ལུས་རྣམས་རྣམ་སྨིན་གྱི་སྒྲིབ་པ་ཡིན་པའི་ཕྱིར།
གཉིས་པ་ལ། འགྲོ་བ་གང་ན་ལས་སྒྲིབ་དུ་ཡོད་དང་། ལས་སྒྲིབ་བཤད་པ་
དངོས་དང་གཉིས། དང་པོ་ནི། མཚམས་མེད་གླིང་གསུམ་དག་ན་ཡོད། །ཅེས་
སོགས་ཤོཀ་གཅིག་གསུངས། དོན་ནི། མཚམས་མེད་པའི་ལས་སྒྲིབ་སྒྲ་མི་
སྙན་མ་གཏོགས་པའི་གླིང་གསུམ་ན་ཡོད་སྒྲ་མི་སྙན་དང་འགྲོ་བ་གཞན་ན་
མེད་དེ། དེ་དག་ན་བསྟན་པ་མེད་པའི་ཕྱིར། ཟ་མ་དང་ལ་སོགས་པ་མ་ནིང་
དང་མཚན་གཉིས་པ་ལའང་ཕ་མ་གསོད་པའི་མཚམས་མེད་མི་འདོད་དེ། ཕ་
མས་དེ་དག་གི་ལུས་དབང་པོ་ཚང་བར་མ་བསྐྱེད་པས་ཕན་པ་ཆུང་བ་དང་།
ཟ་མ་སོགས་དེ་དག་ཀྱང་རྒྱུད་ངོ་ཚ་ཁྲེལ་ཡོད་ཤས་ཆུང་བའི་ཕྱིར། ལས་སྒྲིབ་
ཀྱི་ལྷག་མ་ཉོན་མོངས་པས་དང་རྣམ་སྨིན་གྱི་སྒྲིབ་པ་གང་ན་ཡོད་ཀྱི་ཁྱད་པར་
ཡོད་དེ། དེ་འགྲོ་བ་ལྔ་པོ་ཐམས་ཅད་ན་ཡོད་པའི་ཕྱིར།
གཉིས་པ་ལས་སྒྲིབ་བཤད་པ་དངོས་ལ། མཚམས་མེད་བཤད་པ། དེ་དང་
ཉེ་བའི་མཚམས་མེད་ལྔ་བཤད་པ་གཉིས། དང་པོ་ལ། དགེ་འདུན་གྱི་དབྱེན་
བཤད་པ། མཚམས་མེད་ཀྱི་གྲངས་ངེས་དང༌། མཚམས་མེད་ཀྱི་འབྲས་བུ་
གསུམ། དང་པོ་ལ། དགེ་འདུན་གྱི་དབྱེན་ངོས་( ༢༩ན) བཟུང་ནས་དེ་གང་ལ་
ལྡན་པ་བཤད་པ། འཁོར་ལོའི་དབྱེན་དང་། ལས་ཀྱི་དབྱེན་དང་། འཁོར་ལོའི་
དབྱེན་མི་འབྱུང་བའི་དུས་བཤད་པ་དང་བཞི། དང་པོ་ནི། དགེ་འདུན་དབྱེན་

ནི་མི་འཕྲོད་པའི། །ཞེས་སོགས་ཤློོཀ་གཅིག་གསུངས། དོན་ནི། དགེ་འདུན་གྱི་
དབྱེན་ཡོད་དེ། དགེ་འདུན་སྡེ་གཉིས་ཐུགས་རྩེ་མི་འཕྲོད་པའི་རང་བཞིན་དུ་
གྱུར་པའི་ལྡན་པ་མ་ཡིན་པའི་འདུ་བྱེད་རྫས་སུ་གྲུབ་པ་ལུང་མ་བསྟན་པའི་
ཆོས་དེ་དེ་ཡིན་པའི་ཕྱིར། དེ་ཆོས་ཅན། དགེ་བ་མ་ཡིན་ཏེ། དགེ་རྩ་ཆད་པའི་
གང་ཟག་གི་རྒྱུད་ལ་ཡོད་པའི་ཕྱིར། དེ་ཆོས་ཅན། ཉོན་མོངས་ཅན་མ་ཡིན་ཏེ།
ཉོན་མོངས་སྤངས་པའི་གང་ཟག་གི་རྒྱུད་ལ་ཡོད་པའི་ཕྱིར། དེ་ལྟ་བུའི་དབྱེན་
གང་ཟག་གང་ལ་ལྡན་གང་ལ་ལྡན་པ་ཡོད་དེ། དེ་ནི་ཕྱོགས་གཉིས་ཀའི་དགེ་
འདུན་ལ་ཡང་དག་པར་ལྡན་པའི་ཕྱིར། དེ་མཚམས་མེད་ནི་མ་ཡིན་ནོ། །
གཉིས་པ་ནི། དེ་ཡི་ཁ་ན་མ་ཐོ་རྫུན། །ཞེས་སོགས་རྐང་པ་བཅུ་གསུངས།
དོན་ནི། དགེ་འདུན་འཁོར་ལོའི་དབྱེན་གྱི་མཚམས་མེད་ཀྱི་ལས་ཡོད་དེ། དགེ་
འདུན་སྡེ་གཉིས་ཕན་ཚུན་འབྱེད་པར་བྱེད་པ་དེའི་རྒྱུ་བརྫུན་ཆེན་པོར་གྱུར་
པའི་ཁ་ན་མ་ཐོ་བའི་ལས་དེ་དེ་ཡིན་པའི་ཕྱིར། དེ་ཆོས་ཅན། ཁྱོད་དང་ལྡན་
པའི་གང་ཟག་ཡོད་དེ། ཁྱོད་འབྱེད་པ་པོ་དགེ་སློང་ལྷས་བྱིན་དང་ཡང་དག་
པར་ལྡན་པའི་ཕྱིར། དེ་ཆོས་ཅན། ཁྱོད་བྱས་པའི་རྣམ་སྨིན་གྱི་འབྲས་བུ་
ཡོད་དེ། ཁྱོད་བྱེད་པ་པོ་སྐྱེ་བ་ཕྱི་མར་བར་གྱི་བསྐལ་པར་མནར་མེད་པའི་
དམྱལ་བར་རྣམ་སྨིན་ཡིད་དུ་མི་འོང་བ་མྱོང་བར་འགྱུར་བའི་ཕྱིར། འོ་ན།
མཚམས་མེད་གཉིས་སོགས་བྱས་པ་མི་སྲིད་པར་འགྱུར་རོ། །ཞེ་ན་སྐྱོན་མེད་དེ།
མཚམས་མེད་གཅིག་བྱས་པ་ལས་གཉིས་ལ་སོགས་པ་ལྷག་པར་བྱས་པས་ལུས་
ཉིས་འགྱུར་གྱི་ཆེ་བ་དང་སྡུག་བསྔལ་གྱི་གནོད་པ་གཉིས་འགྱུར་ལ་སོགས་པ་
( ༢༩བ)ལྷག་པར་མྱོང་བར་འགྱུར་བའི་ཕྱིར། མདོ་སྡེ་པ་ནི། མཚམས་མེད་
མང་པོ་བྱས་པས་དམྱལ་བར་སྐྱེ་ཡང་། དམྱལ་བར་སྐྱེ་བ་ལ་སྐྱེ་བ་གཞན་གྱི་
བར་མཚམས་མེད་པར་འདོད་དོ། །འཁོར་ལོའི་དབྱེན་དེ་འབྱེད་པ་པོའི་གང་
ཟག་ཡོད་དེ། དགེ་སློང་ལྟ་བ་སྤྱོད་པ་དང་། ཚུལ་ཁྲིམས་རྣམ་དག་དང་ལྡན་

པས་འབྱེད་ཀྱི་དེ་ལས་གཞན་པས་མི་འབྱེད་དེ། སངས་རྒྱས་ལ་འགྲན་མི་
བཟོད་པའི་ཕྱིར། གང་དུ་འབྱེད་ན་སངས་རྒྱས་དངོས་སུ་བཞུགས་པའི་
དེ་ལས་གཞན་དུ་འབྱེད་དགོས་ཏེ། སངས་རྒྱས་དངོས་སུ་བཞུགས་པའི་གནས་
དེར་སངས་རྒྱས་ཀྱི་གཟི་བརྗིད་མི་བཟོད་པའི་ཕྱིར། གང་འབྱེད་ན་བྱིས་པ་
་སོ་སྐྱེ་བོའི་དགེ་འདུན་རྣམས་འབྱེད་ཀྱི་འཕགས་པ་རྣམས་མི་འབྱེད་དེ།
འཕགས་པ་རྣམས་སངས་རྒྱས་ལ་ཤེས་ནས་དད་པ་ཐོབ་པའི་ཕྱིར། བྱེ་བའི་
ཚད་ཡོད་དེ། སྟོན་པ་སངས་རྒྱས་ལས་གཞན་ལྷས་བྱིན་ལ་དད་པ་དང་།
སངས་རྒྱས་ཀྱིས་བཅས་པའི་ལམ་ལས་གཞན་ལྷས་བྱིན་གྱི་བསླབ་ཚིག་འོ་མ་
མི་འཐུང་། ཤ་མི་ཟ། ལན་ཚྭ་མི་སྤྱད། གོས་མ་དྲས་པ་གྱོན། གྲོང་དུ་འདུག་པ་
དང་ལྔ་ལ་བཟོད་པ་དད་ཅིང་དང་དུ་ལེན་པ་དེའི་ཚེ་དགེ་འདུན་བྱེ་བ་ཡིན་
པའི་ཕྱིར། དགེ་འདུན་བྱེ་བ་དེ་ནི་ཞག་གཅིག་ལས་རིང་དུ་མི་གནས་ཏེ།
ཞག་གཅིག་ནང་དུ་འདུམས་པ་རྟེན་འབྲེལ་གྱི་ཆོས་ཉིད་ཡིན་པའི་ཕྱིར། དེ་
འདྲའི་དབྱེན་ལ་དགེ་འདུན་འཁོར་ལོའི་དབྱེན་ཞེས་བརྗོད་པའི་རྒྱུ་མཚན་
ཡོད་དེ། དགེ་འདུན་དབྱེ་བ་ནས་བཟུང་མ་འདུམ་བར་དུ་ས་ལམ་གྱི་རྟོགས་པ་
གསར་ཐོབ་མ་བྱུང་བས་དེ་ལྟར་བཤད་པའི་ཕྱིར། འཁོར་ལོའི་དབྱེན་དེ་
འཛམ་གླིང་ཁོ་ན་ལ་ཡོད་ཀྱི་གླིང་གཞན་ན་མེད་དེ། གླིང་གཞན་ན་འགྲན་པའི་
སངས་རྒྱས་མེད་པའི་ཕྱིར། འཁོར་ལོའི་དབྱེན་འགྲུབ་པ་ལ་ཉུང་མཐའ་ཡང་
དགེ་སློང་དགུ་དགོས་ཏེ། ཕྱོགས་གཉིས་ཀྱི་དགེ་འདུན་བཞི་བཞི་དང་འབྱེད་
པ་པོ་དང་དགུ་དགོས་པའི་ཕྱིར། གསུམ་པ་ལས་ཀྱི་དབྱེན་( ༣་ན) ནི། ལས་ཀྱི་
དབྱེན་ནི་གླིང་གསུམ་ན། ། དེ་ནི་བརྒྱད་དག་ཡན་ཆད་ཀྱིས། །ཞེས་གསུངས།
ལས་ཀྱི་དབྱེན་ཡོད་དེ། མཚམས་ནང་གཅིག་ཏུ་དགེ་འདུན་སྡེ་གཉིས་དབྱེ་
བའི་སེམས་ཀྱིས་གསོ་སྦྱོང་ལ་སོགས་པའི་ལས་ཐ་དད་དུ་བྱས་པ་ལས་མི་
མཐུན་པར་གནས་པ་དེ་དེ་ཡིན་པའི་ཕྱིར། དེ་ནི་སྒྲ་མི་སྙན་མ་གཏོགས་པའི་

གླིང་གསུམ་ག་ན་ཡོད་དེ། ལས་ཀྱི་དབྱེན་ནི་དགེ་སློང་བརྒྱད་ཡན་ཆད་ཀྱིས་
འགྲུབ་སྟེ། འབྱེད་པ་པོ་མི་དགོས་པའི་ཕྱིར། བཞི་པ་འཁོར་ལོའི་དབྱེན་མི་
འབྱུང་བའི་དུས་ནི། དང་པོ་མཐའ་སྐྱོན་ཟུང་གཅིག་གོ །ཞེས་སོགས་ཤློོཀ་
གཅིག་གསུངས། དོན་ནི། འཁོར་ལོའི་དབྱེན་མི་འབྱུང་བའི་དུས་ཡོད་དེ།
དང་པོ་ཆོས་འཁོར་བསྐོར་ནས་རིང་དུ་མ་ལོན་པ་ན་མི་འབྱུང་། ཐ་མ་སངས་
རྒྱས་མྱ་ངན་ལས་འདའ་ཁར་མི་འབྱུང༌། སྟོན་པའི་བསྟན་པ་བཅུ་གཉིས་ལོར།།
ལྟུང་བ་མེད་པར་ལེགས་གནས་ཏེ། །ཞེས་གསུངས་པས། སྟོན་པ་སངས་རྒྱས་
ནས་ལོ་བཅུ་གཉིས་མ་ལོན་གྱི་བར་དུ་མི་འབྱུང་། མཆོག་ཟུང་གཅིག་མ་བྱུང་
གི་སྔ་རོལ་དུ་མི་འབྱུང་།
ཐུབ་པ་ནོངས་པ་སྟེ་མྱ་ངན་ལས་འདས་ནས་མི་
འབྱུང་། མཚམས་པོ་ཆེ་མ་བཅད་པའི་ནང་དུ་ཡང་མི་འབྱུང་བའི་ཕྱིར། དང་
པོ་གྲུབ་སྟེ། ཐམས་ཅད་དགའ་བར་བློ་མཐུན་པའི་ཕྱིར། གཉིས་པ་གྲུབ་སྟེ།
ཐམས་ཅད་སྐྱོ་ཤས་ཆེ་བར་གཅིག་པའི་ཕྱིར། གསུམ་པ་གྲུབ་སྟེ། དེའི་བར་དུ་
བསྟན་པ་སྐྱོན་མེད་པར་གནས་པའི་ཕྱིར། བཞི་པ་གྲུབ་སྟེ། དེ་མཆོག་ཟུང་
གཅིག་གིས་འདུམས་པར་བྱེད་པ་རྟེན་འབྲེལ་གྱི་ཆོས་ཉིད་ཡིན་པའི་ཕྱིར། ལྔ་
པ་གྲུབ་སྟེ། འགྲན་ཟླ་སངས་རྒྱས་མེད་པའི་ཕྱིར། དྲུག་པ་གྲུབ་སྟེ། དེའི་
མཚམས་པོ་ཆེ་མ་བཅད་པའི་ནང་དུ་མི་འབྱུང་སྟེ། མཚམས་གཅིག་ཏུ་དགེ་
འདུན་བྱེ་བ་ན་དབྱེན་ཡིན་ལ་དེ་མེད་པའི་ཕྱིར། འོ་ན། འཁོར་ལོའི་དབྱེན་
སངས་རྒྱས་ཐམས་ཅད་ལ་འབྱུང་ངམ་ཞེ་ན་མི་འབྱུང་( ༣་) སྟེ། བདག་ཅག་
གི་སྟོན་པའི་བསྟན་པ་ལ་བྱུང་བ་ནི་སྔོན་སློབ་པ་ལམ་གྱི་གནས་སྐབས་སུ་དྲང་
སྲོང་མངོན་ཤེས་ལྔ་དང་ལྡན་པ་ཞིག་གི་འཁོར་ཕྱེ་བས་དེའི་ལས་ཀྱི་རྣམ་སྨིན་
གྱི་ལྷག་མ་སྐུ་ཚེ་འདི་ལ་འབྱུང་བའི་ཕྱིར།
གཉིས་པ་མཚམས་མེད་ཀྱི་གྲངས་ངེས་བཤད་པ་ལ། ཕན་འདོགས་པ་
དང་ཡོན་ཏན་ཞིང་། །ཞེས་སོགས་རྐང་པ་དྲུག་གསུངས། དོན་ནི། མཚམས་

མེད་ཀྱི་ལས་ལ་ལྔར་འབྱེད་པའི་རྒྱུ་མཚན་ནི། འགྲོ་བ་གཞན་བསད་པས་
མཚམས་མེད་དུ་མི་འགྱུར་བའི་རྒྱུ་མཚན་གང་ཞེ་ན། ཕ་མ་བསད་པ་མཚམས་
མེད་དུ་འགྱུར་བའི་རྒྱུ་མཚན་ཡོད་དེ། དེ་གཉིས་ཀྱིས་རང་གི་ལུས་ཐར་པ་དང་
མཐུན་པར་བསྐྱེད་པས་ཕན་འདོགས་པར་བྱེད་པའི་ཞིང་ཁྱད་པར་ཅན་ཡིན་
ལ་དེ་གཉིས་བསམ་པས་སྤངས་སྦྱོར་བས་བསད་པའི་ཕྱིར། དགྲ་བཅོམ་པ་
བསད་པས་མཚམས་མེད་དུ་འགྱུར་ཏེ། དེ་ཡོན་ཏན་གྱི་ཞིང་ཁྱད་པར་ཅན་
ཡིན་ལ། དེ་བསམ་པས་སྤངས་སྦྱོར་བས་སྲོག་གནས་པ་དང་མི་མཐུན་པ་སྟེ་
སྲོག་མེད་པར་བྱས་པའི་ཕྱིར། དགེ་འདུན་འཁོར་ལོའི་དབྱེན་བྱས་པ་དང་།
དེ་བཞིན་གཤེགས་པའི་སྐུ་ལ་ངན་སེམས་ཀྱིས་ཁྲག་ཕྱུང་བ་གཉིས་མཚམས་
མེད་དུ་འགྱུར་ཚུལ་ཡོད་དེ། དགེ་འདུན་དང་སངས་རྒྱས་གཉིས་ཡོན་ཏན་གྱི་
ཞིང་ཁྱད་པར་ཅན་ཡིན་ལ་དེ་གཉིས་བསམ་པས་སྤངས་པའི་ཕྱིར།
ཕ་མ་མཚན་གྱུར་པ་བསད་པ་ལས་མཚམས་མེད་དུ་གྱུར་པ་ཡོད་དེ། ཕ་ནི་སྐྱེས་
པ་ལས་མཚན་གཞན་བུད་མེད་དུ་གྱུར་པ་དང་མ་ནི་བུད་མེད་ལས་མཚན་
གཞན་སྐྱེས་པར་གྱུར་པ་བསད་པས་ཀྱང་མཚམས་མེད་དུ་འགྱུར་བའི་ཕྱིར་ཏེ།
ལུང་ལས། ཕ་ཡང་མ་ལགས་དགྲ་བཅོམ་པ་ཡང་མ་ལགས་པའི་སྐྱེས་པ་ཞིག་
བསད་ན་མཚམས་མེད་པར་འགྱུར་བ་ཡོད་ལགས་སམ་ཡོད་དེ། མ་མཚན་
གྱུར་པ་བསད་ནའོ། །ཞེས་སོགས་གསུངས་པའི་ཕྱིར། གལ་ཏེ་བུད་མེད་གཞན་
ཞིག་གིས་མངལ་གྱི་ནུར་ནུར་པོ་ཟག་པ་དེ་དེ་ལས་( ༣ ༡ན)གཞན་པའི་མངལ་
དུ་བླུགས་ཏེ་སྐྱེས་པའི་བུད་མེད་དེ་གཉིས་ལས་གང་བསད་ན་མཚམས་མེད་
དུ་འགྱུར་ཞེ་ན། ཟླ་མཚན་གང་ལས་བྱུང་བའི་བུད་མེད་དེ་བསད་ན་མཚམས་
མེད་དུ་འགྱུར་ཏེ། དེ་དེའི་མ་དངོས་གནས་པ་དང་ཕྱི་མ་དེ་དེའི་མ་མ་ལྟ་བུ་
ཡིན་པའི་ཕྱིར། མཚམས་མེད་དུ་འགྱུར་བ་ལ་བསད་བྱ་མ་ནོར་བ་གཅིག་
དགོས་ཏེ། ཕ་མ་གསོད་འདོད་ཀྱིས་ནོར་ནས་གཞན་བསད་པ་དང་། གཞན་

གསོད་འདོད་ཀྱིས་ནོར་ནས་ཕ་མ་ལྟ་བུ་གསད་པས་མཚམས་མེད་དུ་མི་
འགྱུར་བའི་ཕྱིར། དཔེར་ན། ། ཁྲུས་པའི་བུས་སྦྲང་བུ་གསོད་འདོད་ནས་རྡོ་བ་
ཕའི་མགོ་ལ་བསྣུན་ཏེ་ཕ་བསད་པས་མཚམས་མེད་དུ་མི་འགྱུར་བར་བཤད་
པ་བཞིན་ཡིན་པའི་ཕྱིར། གང་ཟག་གཅིག་བསད་པས་མཚམས་མེད་གཉིས་
འབྱུང་བ་ཡོད་དེ། གཙུག་ཕུད་ཅན་གྱིས་རང་གི་ཕ་རྒྱལ་པོ་ཨུ་ཊ་ཡ་ན་བསད་
པ་ལ་ཕ་བསད་པ་དང་དགྲ་བཅོམ་པ་བསད་པའི་མཚམས་མེད་གཉིས་འབྱུང་
བའི་ཕྱིར་ཏེ། ལུང་རྣམ་འབྱེད་ལས། གཙུག་ཕུད་ཅན་ཁྱོད་ཀྱིས་མཚམས་མེད་
པ་གཉིས་བྱས་ཏེ། ཕ་བསད་པ་གང་ཡིན་པ་དང༌། གང་དགྲ་བཅོམ་པ་བསད་
པའོ། །ཞེས་གསུངས་པའི་ཕྱིར། སངས་རྒྱས་བཀྲོང་འདོད་ཀྱི་བསམ་པས་དེ་ལ་
མཚོན་བསྣུན་ན་དེ་བཞིན་གཤེགས་པའི་སྐུ་ལ་ངན་སེམས་ཀྱི་ཁྲག་འབྱིན་པའི་
མཚམས་མེད་དུ་འགྱུར་གྱི་སངས་རྒྱས་ལ་བརྡེག་པར་སེམས་པས་མཚོན་
བསྣུན་པ་ལ་ནི་དེར་འགྱུར་བ་མ་ཡིན་ཏེ། དེ་བཀྲོང་འདོད་ཀྱི་བསམ་པ་མེད་
པའི་ཕྱིར། སློབ་པ་ལ་མཚོན་བསྣུན་པའི་འོག་ཏུ་དགྲ་བཅོམ་པའི་འབྲས་བུ་
ཐོབ་པའི་དགྲ་བཅོམ་སྦྱོར་བ་སྔ་མས་བཀྲོངས་པ་ལ་མཚམས་མེད་པར་འགྱུར་
བ་མ་ཡིན་ཏེ། དེས་དགྲ་བཅོམ་པའི་ལུས་ལ་སྦྱོར་བ་མ་བྱས་པའི་ཕྱིར།
གསུམ་པ་མཚམས་མེད་ཀྱི་འབྲས་བུ་ནི། མཚམས་མེད་སྦྱོར་བ་བྱས་པ་ལ༎
ཞེས་སོགས་ཤློོཀ་གཅིག་གསུངས། དོན་ནི། མཚམས་མེད་ཀྱི་སྦྱོར་བ་བྱས་
( ༣ ༡བ)པའི་གང་ཟག་གིས་ལས་དེ་བྱས་ནས་བསམ་པ་མ་ལོག་པའི་བར་དུ་
ཁམས་གསུམ་ལ་འདོད་ཆགས་དང་བྲལ་བ་དང་འབྲས་བུ་བཞི་པོ་གང་རུང་
གསར་དུ་ཐོབ་པ་མི་སྲིད་དེ། དེའི་བར་གང་ཟག་དེ་ཐར་པའི་རྟེན་དུ་འགལ་
བའི་ཕྱིར། མཚམས་མེད་ལྔའི་ནང་ནས་དགེ་འདུན་མཐུན་པ་དབྱེ་བར་བྱས་
པའི་རྫུན་སྨྲས་པ་དེ་ནི་མཚམས་མེད་རྣམ་སྨིན་གྱི་འབྲས་བུ་ཁ་ན་མ་ཐོ་བ་
རབ་ཏུ་ཆེ་བར་འདོད་དེ། དེ་འདྲའི་མཚམས་མེད་དེས་དགེ་འདུན་སྡེ་གཉིས་

ཀྱི་ཐོས་བསམ་སྒོམ་གསུམ་ལ་བགེགས་ཆེན་པོ་བྱེད་པས་ཉེས་དམིགས་ཤིན་ཏུ་
ཆེ་བའི་ཕྱིར། ལས་དགེ་བ་རྣམས་ཀྱི་འབྲས་བུ་གང་ཆེ་ཞེ་ན། དེ་འཆད་པ་ལ།
འཇིག་རྟེན་པ་ཡི་དགེ་བ་ལ། །སྲིད་རྩེའི་སེམས་པ་འབྲས་རབ་ཆེ། །ཞེས་
གསུངས། དོན་ནི། འཇིག་རྟེན་པའི་དགེ་བའི་ལས་རྣམས་ཀྱི་ནང་ནས་སྲིད་
རྩེའི་སེམས་པ་འབྲས་བུ་རབ་ཏུ་ཆེ་སྟེ། དེའི་རྣམ་སྨིན་གྱི་འབྲས་བུ་ལ་བསྐལ་
ཆེན་བརྒྱད་ཁྲིར་སྡུག་བསྔལ་ཐམས་ཅད་ཉེ་བར་ཞི་བ་ཐོབ་པའི་ཕྱིར། ཟག་
བཅས་འཇིག་རྟེན་པའི་ཆོས་མཆོག་དང༌།
འཛིན་ནི་འབྲས་བུ་ཆེ་སྟེ། དང་པོས་སྐལ་མཉམ་གྱི་རྒྱུ་མེད་པར་མཐོང་ལམ་
འདྲེན། གཉིས་པས་ཁམས་གསུམ་གྱི་ཉོན་མོངས་སྤོངས་བའི་ཕྱིར།
ཟག་མེད་རྡོ་རྗེ་ལྟ་བུའི་ཏིང་ངེ་གཉིས་པ་དེ་དང་ཉེ་བ་ལྔ་བཤད་པ་ལ།
 དངོས་དང༌། ཞར་བྱུང་བཤད་ང༌།ངེས་གནས་ཀྱི་བྱང་སེམས་བྱེ་བྲག་
ཏུ་བཤད་པ་དང་གསུམ། དང་པོ་ནི། མ་དགྲ་བཅོམ་མ་སུན་བྱས་དང༌། །
ཞེས་སོགས་རྐང་པ་དྲུག་གསུངས། མཚམས་མེད་པ་ལྔ་དང་ཉེ་བའི་མཚམས་མེད་ལྔ་ཡོད་དེ།
གིས་སུན་ཕྱུང་བར་བྱས་པ་དང་། བྱང་ཆུབ་སེམས་དཔའ་ངེས་པ་ལ་གནས་པ་
གསོད་པ་དང་། འཕགས་པ་སློབ་པ་གསོད་པ་དང་། དགེ་འདུན་གྱི་ཞལ་དུ་
འདུ་བའི་སྒོ་འཕྲོག་པ་སྟེ་བཞི་པོ་དེ་དག་ནི། ཕ་དང་མ་དང་དགྲ་བཅོམ་
གསོད་པ་དང་། དགེ་འདུན་གྱི་དབྱེན་ཏེ་མཚམས་མེད་དང་པོ་བཞི་དང་རིམ་
པ་བཞིན་ཆ་འདྲ་བ་སྟེ་ཉེ་བ་དང་། (༣༢ན) སྐུ་གསུང་ཐུགས་ཀྱི་མཆོད་རྟེན་
རབ་གནས་ཅན་ཞེ་སྡང་ལ་སོགས་པས་འཇིག་པར་བྱེད་པ་ནི། མཚམས་མེད་
ལྔ་པ། དེ་བཞིན་གཤེགས་པའི་སྐུ་ལ་ངན་སེམས་ཀྱིས་ཁྲག་ཕྱུང་བ་དང་། ཉེ་བ་
ཡིན་པའི་ཕྱིར། དེ་ལྔ་ལ་མཚམས་མེད་དང་ཉེ་བ་ཞེས་བརྗོད་པའི་རྒྱུ་མཚན་
ཡོད་དེ། མཚམས་མེད་ཀྱིས་དམྱལ་བར་འཕེན་པ་བཞིན་དུ། ལྔ་པོ་འདིས་ཀྱང་
དམྱལ་བར་འཕེན་པས་དེ་ལྟར་བཤད་པའི་ཕྱིར།
མ་དགྲ་བཅོམ་མ་འདོད་ལོག་

གཉིས་པ་ནི། བཟོད་དང་ཕྱིར་མི་འོང་དགྲ་བཅོམ། །འཐོབ་པ་ལས་
གེགས་ཤིན་ཏུ་བྱེད། །ཅེས་གསུངས། དོན་ནི། སྦྱོར་ལམ་བཟོད་པ་ཐོབ་ནས་
ངན་སོང་དུ་སྐྱེ་ངེས་ཀྱི་ལས་དང་། ཕྱིར་མི་འོང་ཐོབ་ནས་འདོད་ཁམས་སུ་སྐྱེ་
ངེས་ཀྱི་ལས་དང་། དགྲ་བཅོམ་ཐོབ་ནས་ཁམས་གསུམ་དུ་སྐྱེ་ངེས་ཀྱི་ལས་
རྣམས་རིམ་པ་བཞིད་དུ་གེགས་ཤིན་ཏུ་བྱེད་པ་ཡིན་པའི་ཕྱིར་ཏེ། དང་པོ་ཐོབ་
པའི་དབང་གིས་ངན་སོང་དུ་མི་སྐྱེ། གཉིས་པ་ཐོབ་པས་འདོད་པར་མི་སྐྱེ།
གསུམ་པ་ཐོབ་པས་ཁམས་གསུམ་དུ་མི་སྐྱེ་བའི་ཕྱིར།
གསུམ་པ་ངེས་གནས་ཀྱི་བྱང་སེམས་བྱེ་བྲག་ཏུ་བཤད་པ་ལ། དྲིས་ལན་གྱི་
སྒོ་ནས་མདོར་བསྟན་པ་དང༌། དེའི་དོན་རྒྱས་པར་བཤད་པ་གཉིས། དང་པོ་
ནི། གང་ནས་བྱང་ཆུབ་སེམས་དཔའ་ཡིན། །གང་ནས་མཚན་གྱི་ལས་བྱེད་པ། །
ཞེས་གསུངས། དོན་ནི། ས་མཚམས་གང་ནས་ངེས་གནས་ཀྱི་བྱང་ཆུབ་སེམས་
དཔའ་ཡིན་ཞེ་ན་ཡོད་དེ། གང་ནས་བཟུང་སྟེ་མཚན་སུམ་ཅུ་རྩ་གཉིས་ཀྱི་རྣམ་
སྨིན་འགྲུབ་གྱུར་གྱི་ལས་བསོགས་པར་བྱེད་ཅིང༌། བསྐལ་པ་བརྒྱ་ནས་སངས་
རྒྱས་ཐོབ་པར་ངེས་པའི་བྱང་སེམས་དེ་ངེས་གནས་ཀྱི་བྱང་སེམས་ཡིན་པའི་
ཕྱིར།གཉིས་པ་ལ་སྤྱིར་བཤད་པ་དང༌། སྟོན་པ་འདི་སེམས་དཔར་འགྱུར་ཚུལ་
དང་གཉིས། དང་པོ་ལ། ཡོན་ཏན་དང་ལྡན་ཚུལ། མཚན་རྣམ་པར་སྨིན་ཚུལ་
རྟེན་དང་བཅས་པ་བཤད་པ། མཚན་གྱི་རྒྱུ་བཤད་པ་དང་( ༣༢བ) གསུམ།
དང་པོ་ནི། བདེ་འགྲོ་རིགས་མཐོར་སྐྱེ་དབང་ཚང༌། །ཕོར་འགྱུར་ཚེ་རབས་
དྲན་མི་ལྡོག །ཅེས་གསུངས། དོན་ནི། ངེས་གནས་ཀྱི་བྱང་སེམས་ཆོས་ཅན།
ཡོན་ཏན་དྲུག་དང་ལྡན་ཏེ། སྐྱེ་བ་ཐམས་ཅད་དུ་བདེ་འགྲོ་དང་། རྒྱལ་རིགས་
ལ་སོགས་པའི་རིགས་མཐོ་བར་སྐྱེ་བ་དང་། དབང་པོ་ཚང་བ་དང་། ཕོར་
འགྱུར་བ་དང་། སྐྱེ་བ་ཐམས་ཅད་དུ་ཚེ་རབས་དྲན་པ་དང༌། བསྐལ་པ་བརྒྱ་

ནས་ཕྱིར་མི་ལྡོག་པར་སངས་རྒྱས་ཐོབ་པར་འགྱུར་བའི་ཡོན་ཏན་རྣམས་དང་
ལྡན་པའི་ཕྱིར།གཉིས་པ་ནི། དེ་ནི་འཛམ་གླིང་ཕོར་གྱུར་ཉིད། །ཅེས་སོགས་ཤོཀ་གཅིག་
གསུངས། དོན་ནི་མཚན་རྣམ་པར་སྨིན་པ་འགྲུབ་པའི་ལས་དེ་ནི་ཆོས་ཅན།
ཁྱད་ཆོས་བཞི་དང་ལྡན་ཏེ། རྟེན་གྱི་ཁྱད་པར་འཛམ་བུའི་གླིང་གི་མི་ཕོ་གྱུར་
པ་ཉིད་དེ་ཁོ་ནའི་རྟེན་དང་། ཡུལ་གྱི་ཁྱད་པར་སངས་རྒྱས་མངོན་སུམ་དུ་
བཞུགས་པ་དང་། ངོ་བོའི་ཁྱད་པར་སངས་རྒྱས་ཀྱི་མཚན་ཐོབ་པ་ལ་དམིགས་
པའི་བསམ་པ་ལས་བྱུང་བའི་སེམས་པ་དགེ་བ་དང་། དུས་ཀྱི་ཁྱད་པར་འཚང་
རྒྱ་བ་ལ་བསྐལ་པ་ཆེན་པོ་བརྒྱ་ལུས་པ་དག་ཏུ་སྟེ་དེ་ནས་འཕེན་ཅིང་བསོགས་
པར་བྱེད་པ་རྣམས་སུ་ཡོད་པའི་ཕྱིར།
གསུམ་པ་ནི། རེ་རེའང་བསོད་ནམས་བརྒྱ་ལས་སྐྱེས།
དོན་ནི། མཚན་གསུམ་ཅུ་རྩ་གཉིས་པོ་རེ་རེའི་རྒྱུ་ཡོད་དེ། དེ་རེ་རེའང་བསོད་
།ཞེས་གསུངས།ནམས་བརྒྱ་བརྒྱ་ལས་སྐྱེ་བའི་ཕྱིར།
གཉིས་པ་སྟོན་པ་འདི་སེམས་དཔར་འགྱུར་ཚུལ་འཆད་པ་ལ། གྲངས་མེད་
གསུམ་དུ་སངས་རྒྱས་ལ་བསྙེན་བཀུར་སྟེ་ཚོགས་བསགས་ཚུལ་དང་། ཕར་
ཕྱིན་དྲུག་དུས་གང་ནས་རྫོགས་ཚུལ་དང་གཉིས། དང་པོ་ནི། རྣམ་གཟིགས་
མར་མེ་རིན་ཆེན་གཙུག །ཅེས་སོགས་རྐང་པ་གསུམ་གསུངས། སྟོན་པ་འདི་
སྔོན་སློབ་པ་ལམ་གྱི་གནས་སྐབས་སུ་བསྐལ་པ་གྲངས་མེད་གསུམ་གྱི་ཐ་མར་
སངས་རྒྱས་གང་འབྱུང་བའི་བར་གྱིས་སངས་རྒྱས་རྣམས་ལ་བསྙེན་བཀུར་
ཞིང་( ༣༣ན) ཚོགས་བསོགས་པའི་ཚུལ་ཡོད་དེ། བསྐལ་པ་གྲངས་མེད་གསུམ་
གྱི་བར་དུ་ཚོགས་བསོགས་པའི་གྲངས་མེད་དང་པོ་ལ་ཤཱཀྱ་ཐུབ་པ་ཆེན་པོ་ལ་
འབྲས་ཕོར་གང་། མཆིལ་ལྷམ་དང༌། རས་ཀྱི་ཁ་ཚར་ཕུལ། འགྲོན་བུ་ལྔ་མེ་
ཏོག་ཏུ་གཏེར་ནས། དེ་བཞིན་གཤེགས་པ་ཁྱེད་སྐུ་ཅི་འདྲ་དང་། །ཞེས་སོགས་

ཀྱི་སྨོན་ལམ་བཏབ་པ་ནས་བཟུང་ཐ་མར་སངས་རྒྱས་རིན་ཆེན་གཙུག་གཏོར་
ཅན་འབྱུང་བའི་བར་སངས་རྒྱས་བདུན་ཁྲི་ལྔ་སྟོང་ལ་བསྙེན་བཀུར་བ་དང་།
གཉིས་པ་ལ་དེ་བཞིན་གཤེགས་པ་དཀོན་མཆོག་ཡན་ལག་ནས་བཟུང་གྲངས་
མེད་གཉིས་པའི་ཐ་མར་སངས་རྒྱས་མར་མེ་མཛད་བྱུང་བའི་བར་སངས་རྒྱས་
བདུན་ཁྲི་དྲུག་སྟོང་ལ་བསྙེན་བཀུར་ཞིང་ཚོགས་བསགས། གྲངས་མེད་གསུམ་
པ་ལ་འདྲེན་པ་མར་མེ་མཛད་ནས་བཟུང་སངས་རྒྱས་རྣམ་གཟིགས་ཐ་མར་
འབྱུང་བའི་བར་སངས་རྒྱས་བདུན་ཁྲི་བདུན་སྟོང་ལ་བསྙེན་བཀུར་བས་
ཚོགས་བསགས་པའི་ཕྱིར་ཏེ། ལུང་སྨན་གྱི་གཞི་ལས། སངས་རྒྱས་ཤཱཀྱ་ཐུབ་པ་
ནས། །འདྲེན་པ་ཡུལ་འཁོར་སྐྱོང་གི་བར། །བདུན་ཁྲི་དང་ནི་ལྔ་སྟོང་གི །
སངས་རྒྱས་རྣམས་ནི་ངས་མཆོད་དོ། །སངས་རྒྱས་མར་མེ་མཛད་ནས་ནི། །
ཐུབ་པ་དབང་པོ་རྒྱལ་མཚན་བར། །བདུན་ཁྲི་དང་ནི་དྲུག་སྟོང་གི །སངས་
རྒྱས་རྣམས་ནི་ངས་མཆོད་དོ། །སངས་རྒྱས་ལེགས་མཛད་ནས་བཟུང་སྟེ། །
སངས་རྒྱས་འོད་བསྲུང་བར་དག་ཏུ། །བདུན་ཁྲི་བདུན་སྟོང་ཚང་བ་ཡི། །
སངས་རྒྱས་རྣམས་ནི་ངས་མཆོད་དོ། །གྲངས་མེད་གསུམ་པོ་དེ་ལ་ནི། །རྒྱལ་བ་
ངས་ནི་མཆོད་བྱས་ཏེ། །བྱང་ཆུབ་ཕྱིར་ནི་སྤྱོད་པ་ན། །དེ་ཚེ་དེ་ལ་སྐྱོ་སེམས་
མེད། །ཅེས་པ་འདི་དང་མཐུན་པར་གསུངས་སོ། །
གཉིས་པ་ཕར་ཕྱིན་དྲུག་དུས་གང་ནས་རྫོགས་པར་འཆད་པ་ལ། ཀུན་ལ་
ཐམས་ཅད་སྙིང་རྗེ་ཡིས། །ཞེས་(༣༣་)སོགས་རྐང་པ་དྲུག་གསུངས། དོན་ནི།
དུས་གང་ནས་ཕར་ཕྱིན་དྲུག་རྫོགས་པ་ཡོད་དེ། བསམ་པ་ཕུན་ཚོགས་སྙིང་རྗེ་
ཡིས། ཀུན་ནས་བླངས་ཏེ་ལུས་ལོངས་སྤྱོད་ཐམས་ཅད་སེམས་ཅན་ཀུན་ལ་
སྦྱིན་པར་བྱེད་པ་དེའི་ཚེ་སྦྱིན་པའི་ཕར་ཕྱིན་རྫོགས། འདོད་པ་ལ་འདོད་
ཆགས་དང་མ་བྲལ་བས་ཆགས་པ་དང་བཅས་བཞིན་དུ་ཡན་ལག་གཅད་ཀྱང་
སེམས་མི་འཁྲུགས་པ་དེའི་ཚེ་ནི་བཟོད་པ་དང་ཚུལ་ཁྲིམས་རྫོགས། སྟོན་པ་

བྲམ་ཟེའི་ཁྱེའུར་གྱུར་པའི་དུས་སུ་སངས་རྒྱས་སྐར་རྒྱལ་རི་ཕུག་ན་བཞུགས་
པ་ལ་དད་དེ་རྐང་པ་ཡ་གཅིག་འགྲེང་སྟེ་ཞག་བདུན་གྱི་བར་དུ། སྐྱེས་བུས་ཁྱུ་
མཆོག་ཁྱོད་འདྲའི་དགེ་སྦྱོང་ཆེན་པོ་གཞན་དག་ལྷ་ཡུལ་ས་ལ་མེད། །འཇིག་
རྟེན་འདི་ན་ཡོད་པ་མ་ཡིན་རྣམ་ཐོས་བུ་ཡི་གནས་ནའང་ཡོད་མ་ཡིན།
ཕོ་བྲང་གནས་མཆོག་དག་ནའང་ཡོད་མིན་ཕྱོགས་མཚམས་དག་ནའང་མེད། །
རི་དང་ནགས་སུ་བཅས་པའི་ས་སྟེང་རྒྱས་པ་ཀུན་ཏུ་ཡུལ་ཞིག་ག་ལ་ཡོད།
ཅེས་པའི་ཚིགས་སུ་བཅད་པ་གཅིག་གིས་བསྟོད་པས་བརྩོན་འགྲུས་ཀྱི་ཕ
ཕྱིན་རྫོགས། བྲམ་ཟེ་དམ་པ་དེ་རིང་དུ། །དེ་བཞིན་གཤེགས་པ་ལེགས་བསྟོང་
པའི། །སྟོབས་དང་བརྩོན་འགྲུས་འདི་ཡིས་ནི། །བསྐལ་པ་དགུ་ཞིག་འདུམས་
པར་འགྱུར། །ཞེས་གསུངས་པ་ལྟར་བསྐལ་པ་དགུའི་ཚོགས་འདུམས། བྱང་
ཆུབ་ཟད་པ་མི་སྐྱེ་ཞེས་པའི་སྔ་རོལ་དེ་མ་ཐག་རྡོ་རྗེ་ལྟ་བུའི་ཏིང་ངེ་འཛིན་གྱི་
ལྷ་ཡི་ཚེ། ཏིང་ངེ་འཛིན་བསམ་གཏན་དང༌། བློ་སྟེ་ཤེས་རབ་ཀྱི་ཕ་རོལ་ཏུ་ཕྱིན་ང་
རྫོགས་པའི་ཕྱིར།གཉིས་པ་བརྟེན་བྱ་བསོད་ནམས་བྱ་བའི་གཞི་གསུམ་ལ་བསྟན་བཤད་
གཉིས། དང་པོ་ནི། གསུམ་པོ་བསོད་ནམས་བྱ་བ་དང་། །དེའི་གཞི་དཔེར་ན་
ལས་ལམ་བཞིན། །ཞེས་གསུངས། དོན་ནི། མདོ་ལས། སྦྱིན་པ་དང་ཚུལ་
ཁྲིམས་དང་སྒོམ་པ་ལས་བྱུང་བའི་བསོད་ནམས་བྱ་བའི་གང་ཟག་ནི། རེ་རེ་
ལའང་རྣམ་སྨིན་འབྱིན་པ་ན་བསོད་ནམས་( ༣༤ན) དང་། ལས་ཀྱི་ངོ་བོ་ཡིན་
པས་བྱ་བ་དང་། གསུམ་པོ་དེ་དག་ལ་བརྟེན་ནས་ཀུན་སློང་གི་སེམས་པ་
འཇུག་པའི་གཞི་ཡིན་པས་ན། དེ་གཞི་ཡིན་པ་གསུམ་ཀ་ཡོད། སྦྱིན་པ་ལས་
བྱུང་བའི་ངག་གི་ལས། སྦྱིན་པ་ལས་བྱུང་བའི་བསོད་ནམས་བྱ་བའི་གཞི་
གསུམ་ཀ་ཡིན། དེ་ཀུན་ནས་སློང་བྱེད་ཀྱི་བསམ་པ་ནི་བསོད་ནམས་བྱ་བ་ཡིན།
སེམས་ལས་བྱུང་བ་དེ་དང་མཚུངས་ལྡན་གྱི་ཚོར་སོགས་ནི་བསོད་ནམས་ཁོ་

ན་ཡིན། ཚུལ་ཁྲིམས་ལས་འབྱུང་བའི་ལུས་ངག་གི་བདུན་ཚུལ་ཁྲིམས་ལས་
བྱུང་བའི་བསོད་ནམས་སོགས་གསུམ་ཀ་ཡིན། བྱམས་པ་ནི། སྒོམ་པ་ལས་བྱུང་
བའི་བསོད་ནམས་དང་གཞི་གཉིས་ཀ་ཡིན། དེ་དང་ལྡན་པའི་སེམས་པ་དང་
བསམ་གཏན་དང་ཟག་མེད་ཀྱི་སྡོམ་པ་ནི་བསོད་ནམས་ཀྱང་ཡིན་ལ་བྱ་བ་
ཡང་ཡིན། དེ་དང་ལྷན་ཅིག་པའི་ཚོར་སོགས་བསོད་ནམས་ཁོ་ན་ཡིན་པའི་
ཕྱིར། དཔེར་ན། ལུས་ངག་གི་བདུན་ལས་དང་ལས་ཀྱི་ལམ་གཉིས་ཀ་ཡིན།
ཡིད་ཀྱི་གསུམ་ལས་ལམ་ཁོ་ན་ཡིན་པས། དེ་བཅུ་ཀ་ལ་ལས་ལམ་ཞེས་བརྗོད་
པ་བཞིན་ཡིན་པའི་ཕྱིར།
གཉིས་པ་ལ། དངོས་དང་ཞར་བྱུང་གཉིས། དང་པོ་ལ། སྦྱིན་པ་ལས་བྱུང་
བའི་བསོད་ནམས་བྱ་བའི་གཞི་བཤད་པ་དང༌། ཚུལ་ཁྲིམས་དང་སྒོམ་པ་ལས་
བྱུང་བའི་དེ་བཤད་པ་གཉིས། དང་པོ་ནི། གང་གིས་སྦྱིན་བྱེད་དེ་སྦྱིན་པ། །
ཞེས་སོགས་རྐང་པ་བཞི་གསུངས། དོན་ནི། སྦྱིན་པའི་བསོད་ནམས་ཡོད་དེ།
སྐྱེས་བུ་གང་གིས་བསམ་པ་དགེ་བས་བདོག་པའི་དངོས་པོ་གཞན་ལ་སྦྱིན་
པར་བྱེད་པ་དེ་ནི་སྦྱིན་པའི་བསོད་ནམས་ཡིན་པའི་ཕྱིར། སྦྱིན་པའི་ཀུན་སློང་
ཡོད་དེ། ཡུལ་བཟང་པོ་ལ་མཆོད་པ་དང་། དམན་པ་ལ་ཕན་གདགས་པར་
འདོད་པའི་བསམ་པ་ཡིས་ཀུན་ནས་བླངས་ཏེ་སྦྱིན་པ་དང་༌། ལག་པ་སྐྱོང་བ་
སོགས་ལུས་ཀྱི་ལས་དང་། (༣༤་) སྙན་པར་སྨྲ་བ་སོགས་ངག་གི་ལས་ཀུན་
ནས་སློང་བར་བྱེད་པའི་སེམས་པ་མཚུངས་ལྡན་དང་བཅས་པའི་སྒོ་ནས་སྦྱིན་
པར་བྱེད་པ་ཡིན་པའི་ཕྱིར། སྦྱིན་པ་ནི། ཕུང་པོ་ལྔ་པ་ཅན་ཡིན་ཏེ། དེ་ལ་ཕུང་
པོ་ལྔ་ཀའི་ཆ་ཡོད་པའི་ཕྱིར། སྦྱིན་པའི་འབྲས་བུ་འབྱུང་ཚུལ་ཡོད་དེ། སྦྱིན་པ་
བཏང་བས་འབྲས་བུ་ལོངས་སྤྱོད་ཆེན་པོ་འབྱུང་བ་ཅན་ཡིན་པའི་ཕྱིར།
གཉིས་པ་ལ། དངོས་དང༌། ཞར་བྱུང་གཉིས། དང་པོ་ལ། དབྱེ་བ་དང་།
ཁྱད་པར་དུ་འགྱུར་ཚུལ་གཉིས། དང་པོ་ནི། བདག་གཞན་དོན་ཕྱིར་གཉིས་

དོན་ཕྱིར། ། །གཉིས་ཀའི་དོན་དུ་མིན་ཕྱིར་སྦྱིན། །ཞེས་གསུངས།།དོན་ནི
བདག་ཁོ་ནའི་དོན་དུ་སྦྱིན་པ་དང་། གཞན་ཁོ་ནའི་དོན་གྱི་ཕྱིར་དུ་སྦྱིན་པ་
དང་། བདག་གཞན་གཉིས་ཀའི་དོན་གྱི་ཕྱིར་དུ་སྦྱིན་པ་དང་། གཉིས་ཀའི་
དོན་མིན་པའི་ཕྱིར་སྦྱིན་པའི་སྦྱིན་པ་དང་བཞི་ཡོད་དེ། འདོད་པ་ལ་འདོད་
ཆགས་དང་མ་བྲལ་བས་མཆོད་རྟེན་ལ་ཕུལ་བ་ནི་བདག་ཁོ་ནའི་དོན་དུ་སྦྱིན་
པ་དང་། འཕགས་པ་ཆགས་བྲལ་གྱིས་འདོད་ཆགས་དང་མ་བྲལ་བའི་སེམས་
ཅན་ལ་སྦྱིན་པ་ནི་གཞན་ཁོ་ནའི་དོན་དུ་སྦྱིན་པ་དང་། འཕགས་པ་དང་སོ་སོ་
སྐྱེ་བོ་འདོད་ཆགས་དང་མ་བྲལ་བས་སེམས་ཅན་ལ་སྦྱིན་པ་ནི་གཉིས་ཀའི་
དོན་དུ་སྦྱིན་པ་དང་། འཕགས་པ་དགྲ་བཅོམ་པས་མཆོད་རྟེན་ལ་ཕུལ་བ་ནི།
གཉིས་འི་དོན་མིན་པའི་དོན་དུ་སྦྱིན་པའི་སྦྱིན་པ་ཡིན་པའི་ཕྱིར།
གཉིས་པ་ཀའི། སྦྱིན་བདག་གི་ཁྱད་པར། དངོས་པོའི་ཁྱད་པར། ཞིང་གི་
ཁྱད་པར་དང་གསུམ། དང་པོ་ནི། དེ་ཡི་ཁྱད་པར་སྦྱིན་བདག་དང༌། །།དངོས་
དང་ཞིང་གི་ཁྱད་པར་ལས། །ཞེས་གསུངས། དོན་ནི། སྦྱིན་པ་དེ་ཡི་འབྲས་བུ་
ཁྱད་པར་ཅན་འགྱུར་ཚུལ་ཡོད་དེ། སྦྱིན་བདག་དང་དངོས་པོ་དང་ཞིང་གི་
ཁྱད་པར་གསུམ་ལས་ཁྱད་པར་དུ་འགྱུར་བའི་ཕྱིར།
གཉིས་པ་ནི། སྦྱིན་བདག་ཁྱད་འཕགས་དད་སོགས་ཀྱིས། །ཞེས་སོགས་
ཊཱོཀ་གཅིག་( ༣༥ན) གསུངས། དོན་ནི། སྦྱིན་བདག་ཁྱད་པར་དུ་འཕགས་པ་
ལས་སྦྱིན་འབྲས་ཁྱད་པར་འཕགས་པ་འབྱུང་ཚུལ་ཡོད་དེ། དད་པ་དང་
སོགས་ཀྱིས་བསྡུས་པ་ཚུལ་ཁྲིམས་དང༌། ཐོས་པ་དང༌། གཏོང་བ་དང་། ཤེས་
རབ་དང༌། ཁྲེལ་ཡོད་པ་དང༌། ངོ་ཚ་ཤེས་པ་སྟེ། འཕགས་པའི་ནོར་བདུན་
དང་ལྡན་པའི་གང་ཟག་གིས་སྦྱོར་བ་ནི་གུས་པ་དང་ལ་སོགས་པ་རང་གི་ལག་
བརྡར་ནས། ཉེ་བར་མཁོ་བའི་དུས་དང་། དུག་དང་མི་འཕྲོད་པའི་ཟས་ལྟ་བུ།
ཞིང་ལ་གནོད་པ་མིན་པ་གཞན་ལ་མི་གནོད་པར་སྦྱིན་པར་བྱེད་པ་དེ་སྦྱིན་

བདག་གི་ཁྱད་པར་ལས་སྦྱིན་འབྲས་ཁྱད་པར་དུ་འཕགས་པ་འབྱུང་བའི་ཕྱིར།
དེར་ཐལ། དེ་ལྟར་སྦྱིན་པས་སྐྱེ་བ་ཕྱི་མར་རང་ལ་འཁོར་གྱིས་བཀུར་སྟི་བྱེད་
པ་དང་། ལོངས་སྤྱོད་རྒྱ་ཆེན་པོ་འབྱུང་བ་དང་། རང་ལ་དགོས་པའི་དུས་སུ་
ཚེགས་ཆུང་ངུས་རྙེད་པ་དང་། རང་གི་ལོངས་སྤྱོད་ལ་བར་ཆད་
པར་འགྱུར་བའི་ཕྱིར།
གསུམ་པ་ནི། ཁ་དོག་ལ་སོགས་ཕུན་སུམ་དངོས། །ཞེས་སོགས་ཊོཀ་
གསུམ་གསུངས། སྦྱིན་བྱའི་དངོས་པོ་ཁྱད་པར་དུ་འཕགས་པ་ལས་སྦྱིན་འབྲས་
ཁྱད་པར་དུ་འཕགས་པ་འབྱུང་ཚུལ་ཡོད་དེ།སྦྱིན་བྱའི་དངོས་པོ་ཁ་དོག་
དང་བ་ལ་སོགས་པ་དྲི་དང་རོ་དང་རེག་བྱ་ཕུན་སུམ་ཚོགས་པའི་དངོས་པོས་
ཁྱད་པར་དུ་འཕགས་པ་སྦྱིན་པ་དེ་ལས་སྦྱིན་འབྲས་ཁྱད་པར་དུ་འཕགས་པ་
འབྱུང་བའི་ཕྱིར། དེར་ཐལ། དེ་ལྟར་སྦྱིན་པས་འབྲས་བུ་སྐྱེ་བ་ཕྱི་མར་རང་
ཉིད་གཟུགས་བཟང་བ་དང༌། སྙན་པའི་གྲགས་པ་དང་ལྡན་པ་དང་། ཡིད་
དགའ་བ་དང་། ལུས་ཤིན་ཏུ་གཞོན་ཤ་ཅན་དང༌། དུས་སུ་རེག་ན་བདེ་བ་
སྟེར་བའི་ལུས་ཐོབ་པར་འགྱུར་བའི་ཕྱིར། སྦྱིན་པ་གཏོང་བའི་ཡུལ་གྱི་ཞིང་
ཁྱད་པར་དུ་འཕགས་པ་ལས་སྦྱིན་པ་ཁྱད་པར་དུ་འཕགས་པར་འགྱུར་ཚུལ་
ཡོད་དེ། ( ༣༥བ) དུད་འགྲོ་སོགས་འགྲོ་བའི་ཁྱད་པར་དང་། ནད་པ་སོགས་
སྡུག་བསྔལ་བའི་ཞིང་དང་། ཕ་མ་ལ་སོགས་ཕན་འདོགས་པའི་ཞིང་དང་།
ཚུལ་ཁྲིམས་དང་ལྡན་པ་དང་། རྒྱུན་ཞུགས་སོགས་ལྟ་བུ་ཡོན་ཏན་གྱི་ཞིང་
རྣམས་ལས་སྦྱིན་པའི་འབྲས་བུ་ཁྱད་པར་དུ་འགྱུར་བའི་ཕྱིར། དེར་ཐལ། དེ་
རྣམས་ལ་སྦྱིན་པའི་འབྲས་བུ་རིམ་བཞིན་བརྒྱ་འགྱུར་དང་། སྟོང་འགྱུར་དང་།
འབུམ་འགྱུར་ཚད་མེད་པར་འགྱུར་བ་ཡིན་པའི་ཕྱིར། སྦྱིན་པའི་མཆོག་ཡོད་
དེ། གྲོལ་བ་དགྲ་བཅོམ་པས་དགྲ་བཅོམ་པ་ལ། སྦྱིན་པ་སྦྱིན་པའི་མཆོག་ཡིན་
ཏེ། མཆོག་ནི་གྲོལ་བས་གྲོལ་བའམ་ཞེས་དང་། མདོ་ལས། འདོད་ཆགས་བྲལ་

ལ་ཆགས་བྲལ་གྱི། །སྦྱིན་ནི་ཟང་ཟིང་སྦྱིན་པའི་མཆོག །ཅེས་གསུངས་པའི་
ཕྱིར། གཞན་ཡང༌། སྦྱིན་བདག་གི་ཁྱད་པར་ལས་སྦྱིན་པ་མཆོག་ཏུ་གྱུར་པ་
ཡོད་དེ། བྱང་ཆུབ་སེམས་དཔས་ཡུལ་སེམས་ཅན་ལ་སྦྱིན་པ་ནི། སྦྱིན་པ་
མཆོག་ཡིན་པའི་ཕྱིར་ཏེ། བྱང་ཆུབ་སེམས་དཔའ་ཡིས། ཞེས་གསུངས་པའི་
ཕྱིར། སྦྱིན་པ་མཆོག་ཡོད་དེ། མདོ་ལས། ཉེ་བ་ལ་སྦྱིན་པ་དང་། འཇིགས་པས་
སྦྱིན་པ་དང་། བབདག་ལ་བྱིན་པས་སྦྱིན་པ་དང་། བདག་ལ་སྦྱིན་པར་འགྱུར་
བས་སྦྱིན་པ་དང་། སྔོན་བདག་གི་ཕ་དང་མེས་པོ་དག་གི་སྦྱིན་པས་སྦྱིན་པ་
དང་། མཐོ་རིས་ཀྱི་དོན་དུ་སྦྱིན་པ་དང་། གྲགས་པའི་དོན་དུ་སྦྱིན་པ་དང་།
སེམས་ཀྱི་རྒྱན་གྱི་དོན་དང་། སེམས་ཀྱི་ཡོ་བྱད་ཀྱི་དོན་དང༌། རྣལ་འབྱོར་གྱི་
ཚོགས་ཀྱི་དོན་དང་། དོན་གྱི་མཆོག་ཐོབ་པར་བྱ་བའི་ཕྱིར་སྦྱིན་པའོ། །ཞེས་
སྦྱིན་པ་རྣམ་པ་བརྒྱད་གསུངས་པ་རྣམས་ཀྱི་ནང་ནས་བརྒྱད་པ་སེམས་ཀྱི་
རྒྱན་ལ་སོགས་པའི་ཕྱིར་སྦྱིན་པ་མཆོག་ཡིན་པའི་ཕྱིར། བརྒྱད་པ་སེམས་ཀྱི་
རྒྱན་ལ་སོགས་པ་ཡོད་དེ། རྫུ་འཕྲུལ་དང་པོ་དང་། འཕགས་ལམ་ཡན་ལག་
བརྒྱད་གཉིས་པ་དང་། ( ༣༦ན) ཞི་གནས་དང་ལྷག་མཐོང་གསུམ་པ་དང་།
མྱ་ངན་ལས་འདས་པ་ཐོབ་པ་དོན་གྱི་མཆོག་ཡིན་པའི་ཕྱིར། ཡང་ན་དགེ་
སྦྱོང་ཚུལ་གྱི་འབྲས་བུ་བཞི་ལ་རིམ་བཞིན་འདོད། ཡང་ན་ཚོགས་སྦྱོར་དང་།
མཐོང་ལམ་དང༌། སྒོམ་ལམ་དང༌། མི་སློབ་ལམ་བཞི་ལ་རིམ་བཞིན་འདོད།
ཡང་ན་ཚོགས་སྦྱོར་དང་། མ་དག་ས་བདུན་དང༌། དག་པ་ས་གསུམ་དང་།
སངས་རྒྱས་ཀྱི་ས་ཐོབ་པར་སྦྱིན་པའོ། །ཞེས་བཤད་པའི་ཕྱིར། འཕགས་པ་
མིན་ཡང་སྦྱིན་པའི་ཞིང་ཁྱད་པར་དུ་འགྱུར་བ་ཡོད་དེ། ཕ་མ་དང་། ནད་པ་
དང་། ཆོས་སྨྲ་བ་དང་། སྐྱེ་མཐའི་བྱང་ཆུབ་སེམས་དཔའ་རྣམས་ལ་ཡོན་ཕུལ་
བའི་བསོད་ནམས་ནི་ཚད་གཞལ་དུ་མེད་པར་འགྱུར་བ་ཡིན་པའི་ཕྱིར། ངེ་
ལྟར་ཡང་འཕགས་པ་མིན་ཡང་ཞེས་སོགས་གསུངས་པའི་ཕྱིར།

ཊ གཉིས་པ་ཞར་བྱུང་ནི། མཇུག་དང་ཞིང་དང་གཞི་དང་ནི། །ཞེས་སོགས་
རྐང་པ་བཅུ་གཉིས་གསུངས། དོན་ནི། ལས་ལྕི་ཡང་གི་ཁྱད་པར་ཡོད་དེ།
མཇུག་དངོས་ཀྱི་རྗེས་ལ་རྒྱུན་དུ་བྱེད་པ་དང༌། ཕན་འདོགས་པ་དང་། ཡོན་
ཏན་གྱི་ཞིང་དང་། གཞི་སྲོག་གཅོད་པ་དང་། རྫུན་དང་ལོག་ལྟ་རྣམས་ལུས་
ངག་ཡིད་གསུམ་གྱི་གཞི་དང་། ལུས་ངག་གིས་དངོས་སུ་སྦྱོར་བ་སྦྱོར་བ་དང་།
རྫོགས་པར་བྱེད་པ་སེམས་པ་སྟེ། ཀུན་སློང་ཞེ་སྡང་ལ་སོགས་པའི་བསམ་པ་སྟེ་
དྲུག་པོ་དེ་དག་ཆུང་བ་དང་ཆེ་བའི་ཁྱད་པར་ལས། ལས་ཀྱང་ཆུང་བ་སྟེ་ཡང་
བ་དང་ཆེ་བ་སྟེ་ལྕི་བར་འགྱུར་བའི་ཕྱིར། བྱས་ལ་བསགས་པའི་ལས་ཡོད་དེ།
ཡན་ལག་རྫོགས་པར་བྱས་པ་དང་།བསམ་བཞིན་དུ་བྱས་པའི་ལས་དང་།
དེ་ལ་གནོད་བྱེད་ཀྱི་གཉེན་པོ་མེད་པ་ལས་བྱས་པ་ལ་མི་འགྱོད་པ་དང་།
དང་། བྱས་པ་རྗེས་སུ་ཡི་རང་བའི་འཁོར་དང་བཅས་པ་དང་། རྣམ་པར་
( ༣ ༦བ) སྨིན་པ་མྱོང་ངེས་ཀྱི་ལས་ཏེ། ལས་དྲུག་ནི་བྱས་ལ་བསགས་པ་ཞེས་བྱ་
བ་ཡིན་པའི་ཕྱིར་ཏེ། བསམ་བཞིན་ཞེས་སོགས་རྐང་པ་བཞི་གསུངས་པའི་
ཕྱིར། དེ་ལས་ལྡོག་པ་ནི་བྱས་ལ་མ་བསགས་པའི་ལས་ཡིན་པའི་ཕྱིར་ཏེ། ཕལ་
ཆེན་པའི་ཤར་ནུབ་ཀྱི་སྡེ་པ་དག་ན་རེ། མཆོད་རྟེན་ལ་མཆོད་རྫས་ཕུལ་བ་ལ་
བསོད་ནམས་མི་འབྱུང་སྟེ། དེ་ལ་དེ་ཕུལ་ཡང་ལེན་པ་པོ་དང་ལོངས་སྤྱོད་པ་
པོ་མེད་པའི་ཕྱིར། ཟེར་ན། མཆོད་རྟེན་ལ་བཏང་ཞིང་ཕུལ་བའི་རྒྱུ་དེ་ལས་
བྱུང་བའི་བསོད་ནམས་ནི་ལེན་པ་མེད་ཀྱང་འབྱུང་སྟེ། དཔེར་ན། བྱམས་
སོགས་ཚད་མེད་བཞི་དང་ཡང་དག་པའི་ལྟ་བ་སྒོམ་པས་ལེན་པ་མེད་ཅིང་
གཞན་ལ་དངོས་སུ་ཕན་པ་མེད་ཀྱང་། རང་གི་སེམས་ཀྱི་མཐུས་བསོད་ནམས་
ཚད་མེད་པ་འབྱུང་བ་བཞིན་ཡིན་པའི་ཕྱིར་ཏེ། མཆོད་རྟེན་ཞེས་སོགས་རྐང་
པ་བཞི་གསུངས་པའི་ཕྱིར། དུད་འགྲོ་ལ་སོགས་ཞིང་ངན་པ་ལ་སྦྱིན་པ་སྦྱིན་
པའི་འབྲས་བུ་ཡིད་དུ་འོང་བ་འབྱུང་བ་ཡོད་དེ། རྒྱུ་དགེ་བ་ལས་འབྲས་བུ་

བདེ་བ་འབྱུང་བ་མི་འཁྲུལ་བའི་ཕྱིར།
གཉིས་པ། ཚུལ་ཁྲིམས་དང་སྒོམ་པ་ལས་བྱུང་བའི་བསོད་ནམས་བྱ་བའི་
གཞི་འཆད་པ་ལ། ཚུལ་ཁྲིམས་ལས་བྱུང་བའི་དེ་དང༌། སྒོམ་པ་ལས་བྱུང་བའི་
དེ་དང་གཉིས། དང་པོ་ནི། འཆལ་བའི་ཚུལ་ཁྲིམས་མི་དགེའི་གཟུགས། །ཞེས་
སོགས་རྐང་པ་དྲུག་གསུངས། དོན་ནི། ཚུལ་ཁྲིམས་ལས་བྱུང་བའི་བསོད་
ནམས་བྱ་བའི་གཞི་ཡོད་དེ། མི་དགེ་བའི་གཟུགས་སུ་གྱུར་པའི་འཆལ་བའི་
ཚུལ་ཁྲིམས་རྣམ་པ་གཉིས་པོ་དེ་སྤོང་བྱེད་ཀྱི་གཉེན་པོ་སོ་ཐར་གྱི་ཚུལ་ཁྲིམས་
དེ། སྡོམ་པར་གྱུར་པའི་རྣམ་པར་རིག་བྱེད་དང་། རིག་བྱེད་མ་ཡིན་པའི་
གཟུགས་རྣམ་པ་གཉིས་པོ་དེ་དེ་ཡིན་པའི་ཕྱིར་དང་། སངས་རྒྱས་ཀྱིས་བཅས་
ཤིང་བཀག་པ་དུས་མ་ཡིན་( ༣༧ན) པའི་ཁ་ཟས་ལ་སོགས་པ་སྤོང་བའི་རིག་
བྱེད་མིན་པ་ཡང་ཚུལ་ཁྲིམས་ལས་བྱུང་བའི་བསོད་ནམས་བྱ་བའི་གཞི་ཡིན་
པའི་ཕྱིར། སོ་སོར་ཐར་པའི་སྡོམ་པ་རྣམ་དག་དེ་ནི་ཆོས་ཅན། ཡོན་ཏན་བཞི་
དང་ལྡན་པ་ཡིན་ཏེ། འཆལ་བའི་ཚུལ་ཁྲིམས་ཀྱིས་ཕམ་པ་སྟེ་སྐྱོན་མ་བྱུང་བ།
འཆལ་བའི་ཚུལ་ཁྲིམས་དེའི་རྒྱུ་རྩ་བ་དང་ཉེ་ཉོན་གྱིས་འཕེན་པའི་སྟེ་སྐྱོན་མ་
བྱུང་བ་དང་། དེའི་གཉེན་པོར་དྲན་ཤེས་བཞིན་བསྟེན་པ་དང་། མཐར་ཐུག་
ཞི་བ་མྱང་འདས་བསྟེན་པ་སྟེ་མྱང་འདས་འཐོབ་པར་འགྱུར་བ་བཞི་དང་
ལྡན་པའི་ཕྱིར།
གཉིས་པ་ནི། མཉམ་པར་གཞག་པའི་དགེ་བ་ནི། །ཞེས་སོགས་རྐང་པ་
བཞི་གསུངས། དོན་ནི། སྒོམ་པ་ལས་བྱུང་བའི་བསོད་ནམས་ཡོད་དེ། སེམས་
དམིགས་པ་ལ་རྩེ་གཅིག་ཏུ་མཉམ་པར་བཞག་པའི་དགེ་སེམས་རྩེ་གཅིག་པ་
མཚུངས་ལྡན་དང་བཅས་པ་ནི་སྒོམ་པ་ལས་བྱུང་བའི་ཕྱིར། དེ་ཆོས་ཅན
ཁྱོད་ལ་སྒོམ་པ་ཞེས་བརྗོད་པའི་རྒྱུ་མཚན་ཡོད་དེ།སེམས་ལ་དགེ་བའི་བག་
ཆགས་སྒོས་པས་ཁྱོད་ལ་དེ་ལྟར་བཤད་པའི་ཕྱིར།མངོན་མཐོ་དང་ངེས་

ལེགས་ཐོབ་པའི་རྒྱུར་ཚུལ་ཁྲིམས་དང་སྒོམ་པ་གཉིས་གཙོ་ཆེ་ཆུང་གི་ཁྱད་
པར་ཡོད་དེ། མཐོ་རིས་ཐོབ་པའི་དོན་དུ་ཚུལ་ཁྲིམས་གཙོ་ཆེ་བ་དང་།ཉོན་
མོངས་པ་དང་བྲལ་བའི་དོན་དུ་སྒོམ་པ་གཙོ་ཆེ་བའི་ཕྱིར།
གཉིས་པ་ཞར་བྱུང་ལ་གཉིས། ཚངས་པའི་བསོད་ནམས་བཤད་པ། ཆོས་
ཀྱི་སྦྱིན་པ་བཤད་པའོ། དང་པོ་ནི། བསྐལ་པར་མཐོ་རིས་དགའ་གནས་ཕྱིར། །
གཞི་ཡིས་ཚངས་པའི་བསོད་ནམས་ཡིན། །ཞེས་གསུངས། དོན་ནི། མདོ་ལས།
གང་ཟག་བཞི་ནི་ཚངས་པའི་བསོད་ནམས་ལས་སྐྱེས་ཏེ། ཞེས་སོགས་གསུངས་
པའི་ཚངས་པའི་བསོད་ནམས་ཡོད་དེ། སྔར་མ་བྱས་པའི་ཕྱོགས་སུ་དེ་བཞིན་
གཤེགས་( ༣༧བ) པའི་སྐུ་གདུང་གི་མཆོད་རྟེན་བཞེངས་པ་དང་། ཕྱོགས་
བཞིའི་དགེ་འདུན་ལ་ཀུན་དགའ་ར་བ་འབུལ་ཞིང་། དེ་ཉིད་དུ་གཙུག་ལག་
ཁང་བརྩིགས་པ་དང་། དེ་བཞིན་གཤེགས་པའི་ཉན་ཐོས་བྱེ་བ་འདུམས་པ་
དང་། བྱམས་པ་ཚད་མེད་སྒོམ་པའོ། །ཞེས་གསུངས་པ་ལྟར་བྱེད་པའི་གང་
ཟག་བཞི་པོ་དེ་ཚངས་པ་མདུན་ན་འདོན་དང་ཚེ་མཉམ་པར་བསྐལ་པར་
མཐོ་རིས་སུ་ཚེ་འཐུད་ཅིང་དགའ་བར་གནས་པས་གང་ཟག་བཞི་པོ་དེས་དེ་
ལྟར་བྱས་པའི་བསོད་ནམས་བཞི་ལ་ཚངས་པའི་བསོད་ནམས་ཞེས་བཤད་པ་
ཡིན་པའི་ཕྱིར།
གཉིས་པ་ནི། ཆོས་སྦྱིན་ཉོན་མོངས་ཅན་མིན་པས། །མདོ་སོགས་ཡང་
དག་ཇི་བཞིན་སྟོན། །ཞེས་གསུངས། དོན་ནི། ཆོས་ཀྱི་སྦྱིན་པ་ཡོད་དེ། རྙེད་པ་
དང་བཀུར་སྟི་དང་གྲགས་པ་ལ་སོགས་འདོད་པའི་སེམས་ཉོན་མོངས་ཅན་མ་
ཡིན་པས་མདོ་དང་སོགས་པ་བསྟན་བཅོས་རྣམ་དག་གི་དོན་ཡང་དག་པ་ཇི་
ལྟ་བ་བཞིན་དུ་ཕྱིན་ཅི་མ་ལོག་པར་སྟོན་པ་དེ་ཆོས་སྦྱིན་ཡིན་པའི་ཕྱིར།
གསུམ་པ་ཆ་མཐུན་གྱི་དགེ་རྩ་གསུམ་ནི། བསོད་ནམས་མྱ་ངན་འདས་པ་
དང་། །ངེས་འབྱེད་ཆ་མཐུན་དགེ་རྣམས་གསུམ། །ཞེས་གསུངས། ཆ་མཐུན་གྱི་

དགེ་བ་རྣམ་པ་གསུམ་ཡོད་དེ། འཁོར་བར་རྣམ་སྨིན་ཡིད་དུ་འོང་བ་འབྱིན་
པའི་དགེ་རྩ་བསོད་ནམས་ཆ་མཐུན་དང༌། ཚོགས་ལམ་དུ་མྱ་ངན་ལས
པར་བསྔོས་པའི་དགེ་བ་ནི་མྱ་ངན་ལས་འདས་པ་ཐར་པ་ཆ་མཐུན་གྱི་དགེ་བ་
དང་། སྦྱོར་ལམ་དྲོད་སོགས་བཞི་ངེས་འབྱེད་ཆ་མཐུན་གྱི་དགེ་བ་ཡིན་པའི་
ཕྱིར་བཞི་པ། འཇིག་རྟེན་པའི་ལས་གསུམ་གྱི་རྣམ་གྲངས་ལ། དངོས་དང་།
ཞར་བྱུང་ཆོས་ཀྱི་རྣམ་གྲངས་གཞན་བསྟན་པའི་སྒོ་ནས་མཇུག་བསྡུ་བ་གཉིས།
དང་པོ་ནི། རིགས་པས་རབ་ཏུ་བཅུག་པའི་ལས། །ཞེས་སོགས་རྐང་པ་བཞི་
གསུངས། དོན་ནི། རིགས་པས་རབ་ཏུ་བཅུག་པའི་ལས་ཡོད་དེ། རིགས་
༣༨ ན། པ་སློབ་པའི་ཐབས་ཀྱི་རབ་ཏུ་བཅུག་པའི་སྒོ་གསུམ་གྱི་ལས་རྣམ་པ་
གསུམ་ཀུན་སློང་མཚུངས་ལྡན་དང་བཅས་པ་ནི་དེ་ཡིན་པའི་ཕྱིར་ཏེ། གོ་
རིམས་བཞིན་དུ་ཀ་ལ་སོགས་པའི་ཡིག་འབྲུའི་གཟུགས་འབྲི་བ་དང་ལ་སོགས་
པའི་འབུར་གྱི་རྒྱ་བརྐོ་བ་ནི་ལུས་ཀྱི་ལས་དང་། དངོས་པོ་གཅིག་ལ་སོགས་པ་
བགྲང་བ་བཅས་པའི་སྙན་ངག་ནི་ངག་གི་ལས་དང་། བཅུ་པ་བཅུ་ལ་ནི་
བརྒྱའོ་ཞེས་བྱ་བ་ལ་སོགས་གྲངས་སྡོམ་པ་ཡིད་ཀྱི་ལས་ཡིན་པའི་ཕྱིར།
གཉིས་པ་ནི། བསྒྲིབས་ངན་ཁ་ན་མ་ཐོ་བཅས། །ཞེས་སོགས་རྐང་པ་བཞི་
གསུངས། དོན་ནི། ཉོན་མོངས་ཅན་གྱི་ཆོས་ཀྱི་རྣམ་གྲངས་ཡོད་དེ། ཉོན་
མོངས་པས་བཀག་པས་ན་བསྒྲིབས་པ་དང༌། འཕགས་པ་རྣམས་ཀྱི་བོར་བས་
ཉོན་མོངས་པ་དང་ལྷན་ཅིག་འདུག་པ་ན་ཁ་ན་མ་ཐོ་ང་
ན་ངན་པདང་བཅས་པ་ཞེས་བྱ་བ་དེའི་རྣམ་གྲངས་ཡིན་པའི་ཕྱིར། དགེ་བ་དྲི་མེད་ཀྱི་
རྣམ་གྲངས་ཡོད་དེ། རབ་ཏུ་ཕྱིན་པས་ན་གྱ་ནོམ་པ་ཞེས་བྱ་བ་དེའི་རྣམ་
གྲངས་ཡིན་པའི་ཕྱིར། འདུས་བྱས་ཀྱི་དགེ་བའི་རྣམ་གྲངས་ཡོད་དེ། རྒྱུད་ལ་
བསྐྱེད་ཅིང་བསྟེན་པར་བྱ་བ་ཡིན་པ་དེ་དེ་ཡིན་པའི་ཕྱིར། ཐར་པ་མྱ་ངན་

དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་བློའི་པདྨོ་ཁ་འབྱེད།
ལས་འདས་པ་ཆོས་ཅན། ཁྱོད་ལ་བླ་ན་མེད་པ་ཞེས་བརྗོད་པའི་རྒྱུ་མཚན་ཡོད་
དེ། གོང་ན་ཁྱོད་ལས་ཁྱད་པར་དུ་འཕགས་པ་གཞན་མེད་པས་ཁྱོད་ལ་དེ་ལྟར་
བཤད་པ་ཡིན་པའི་ཕྱིར་ཏེ། མདོ་ལས། ཆོས་འདུས་བྱས་སམ་འདུས་མ་བྱས་
གང་ཇི་སྙེད་པ་དེ་དག་གི་ནང་ནས་མཆོག་ནི་འདོད་ཆགས་དང་བྲལ་བ་ཡིན་
པར་བརྗོད་དོ། །ཞེས་གསུངས་པའི་ཕྱིར། དམ་པའི་ཆོས་མངོན་པ་མཛོད་ཀྱི་
རྣམ་བཤད་བློ་གསལ་བློའི་པདྨོ་ཁ་འབྱེད་ཅེས་བྱ་བ་ལས། ལས་བསྟན་པ་ཞེས་
བྱ་བ་སྟེ་གནས་བཞི་པའི་རྣམ་པར་བཤད་པའོ།། །།

༄༅། །དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་
གསལ་བློའི་པདྨོ་ཁ་འབྱེད་ཅེས་བྱ་བ་ལས་
གནས་ལྔ་པ་ཕྲ་རྒྱས་བསྟན་པ་སིདྡྷི་ས་
མུ་དྲས་མཛད་པ་བཞུགས་སོ། །
གནས་ལྔ་པ་ཕྲ་རྒྱས་བསྟན་པ།
༄༅། །ལྔ་པ་ཕྲ་རྒྱས་བསྟན་པའི་གནས་འཆད་པ་ལ། འཚམས་སྦྱར་བ།
ཕྲ་རྒྱས་དངོས། ཇི་ལྟར་སྤོང་བའི་ཚུལ། སྤངས་པའི་འབྲས་བུ་ཡོངས་ཤེས་
བསྟན་པའོ། །དང་པོ་ནི། གོང་དུ་ལས་ལས་འཇིག་རྟེན་སྣ་ཚོགས་སྐྱེས། །ཞེས་
བཤད་པ་ལ། ཁོ་ན་རེ། ལས་ཁོ་ན་ལས། སྣོད་བཅུད་ཀྱི་འཇིག་རྟེན་སྣ་ཚོགས་
པ་སྐྱེ་བ་ཡིན་ནམ་ཞེ་ན། དེའི་ལན་འཆད་པ་ལ། སྲིད་པའི་རྩ་བ་ཕྲ་རྒྱས། ཞེས་
གསུངས། འདིའི་སྐབས་སུ། སྤྱིའི་དོན་དང་། ཡན་ལག་གི་དོན་ནོ། །དང་པོ་ནི།
སེམས་རྒྱུད་རབ་ཏུ་མ་ཞི་བར་བྱེད་པའི་རིགས་སུ་གནས་པའི་སེམས་བྱུང་དུ་
དམིགས་པ། ཉོན་མོངས་པའི་མཚན་ཉིད་ཡིན་ཏེ། ཀུན་བཏུས་ལས། མཚན་
ཉིད་གང་ཞེ་ན། ཆོས་གང་འབྱུང་བ་ན་རབ་ཏུ་མ་ཞི་བའི་མཚན་ཉིད་དུ་
འབྱུང་སྟེ། དེ་འབྱུང་བའི་སེམས་ཀྱི་རྒྱུད་རབ་ཏུ་མ་ཞི་བར་བྱེད་པ་སྟེ། ཉོན་
མོངས་པའི་མཚན་ཉིད། ཞེས་གསུངས་པའི་ཕྱིར། ཉོན་མོངས་པའི་བྱེད་ལས་
ཡོད་དེ། སྲིད་པའི་རྩ་བ་སྟེ་རྒྱུའི་གཙོ་བོ་བྱེད་པ་གང་ཞིག །ཉོན་མོངས་པས་
འཇུག་པ་ན་བྱ་བ་བཅུ་བྱེད་པའི་ཕྱིར། དང་པོ་གྲུབ་སྟེ། སྲིད་པའི་རྩ་བ་ཕྲ་
རྒྱས་དྲུག །ཞེས་དང་། རང་འགྲེལ་ལས། ལས་དེ་དག་ཀྱང་ཕྲ་རྒྱས་ཀྱི་དབང་
གིས་བསགས་པར་འགྱུར་གྱིས། ཕྲ་རྒྱས་མེད་པར་ནི་སྲིད་པ་མངོན་པར་

འགྲུབ་པར་མི་ནུས་པས། ཞེས་གསུངས་( ༢ན) པའི་ཕྱིར།
གཉིས་པ་གྲུབ་སྟེ། རྩ་བ་བརྟན་བྱེད་རྒྱུད་གནས་བྱེད། །ཞིང་དུ་རྒྱུ་མཐུན་
ལས་སྲིད་གྲུབ། །རང་གི་ཚོགས་འཛིན་དམིགས་ལ་རྨོངས། །རྣམ་ཤེས་རྒྱུན་
འཁྲིད་དགེ་ལ་གཡོ། ཁམས་ལས་མི་འདའ་འཆིང་བས་ཁྱབ། །རྣམ་པ་བཅུ་ནི་
གནས་འདིར་བསྟན། །ཞེས་གསུངས་པ་ལྟར། རྩ་བ་ནི་ཉོན་མོངས་པའི་ཐོབ་
པ་ཡིན་ལ། ཉོན་མོངས་པས་ཉོན་མོངས་མ་སྤངས་ཀྱི་བར་དུ་ཉོན་མོངས་པའི་
ཐོབ་པ་རྒྱུད་ལ་རྒྱུན་མི་འཆད་པའི་དོན་གྱིས་བརྟན་པར་བྱེད། ཉོན་མོངས་
པའི་རྒྱུན་རྒྱུད་ལ་རྒྱུན་དུ་འབྱུང་བས་རྒྱུད་ལ་གནས་པར་བྱེད། རྒྱུད་ལ་ཉོན་
མོངས་སྐྱེ་བ་དང་མཐུན་པའི་ཞིང་དུ་སྒྲུབ་པ་དང་།
རྒྱུ་མཐུན་ཉེ་བའི་ཉོན་མོངས་སྐྱེད་པ་དང་། ཉོན་མོངས་པས་ལས་བསོགས་པས
་ལས་སྲིད་སྒྲུབ་པ་དང་། ཚུལ་བཞིན་མ་ཡིན་པ་ཡིད་ལ་བྱེད་པས་རང་གི་ཚོགས་འཛིན་པ་དང་།
དོན་ལ་གནས་པའི་དམིགས་པ་ལ་རྨོངས་པར་བྱེད་པ་དང་། ཡང་སྲིད་ཕྱི་མ་
འཕེན་པར་བྱེད་པའི་རང་དང་མཚུངས་ལྡན་གྱི་རྣམ་པར་ཤེས་པའི་རྒྱུན་ཕྱིན་
ཅི་ལོག་ལ་འཁྲིད་པར་བྱེད། དགེ་བའི་ཕྱོགས་ལས་ཉམས་པར་བྱེད་པས་ན་
དགེ་བ་ལས་གཡོ་བ་དང་། ཉོན་མོངས་པའི་འཆིང་བས་ཁམས་གསུམ་ལས་མི་
འདའ་ཞིང་རྒྱུད་འཆིང་བར་བྱེད་དེ། རང་འགྲེལ་ལས། རྩ་བ་བརྟན་པར་བྱེད་
དོ། །རྒྱུད་གནས་པར་བྱེད་དོ། །ཞིང་དུ་སྒྲུབ་པར་(༢་)བྱེད་དོ།
རྒྱུད་མཐུན་པར་སྒྲུབ་པར་བྱེད་དོ། །ལས་ཀྱི་སྲིད་པ་མངོན་པར་སྒྲུབ་པར་བྱེད་དོ། །རང་
གི་ཚོགས་ཡོངས་སུ་འཛིན་པར་བྱེད་དོ། །།དམིགས་པ་ལ་ཀུན་ཏུ་རྨོངས་པར་
བྱེད་དོ། །རྣམ་པར་ཤེས་པའི་རྒྱུན་འཁྲིད་པར་བྱེད་དོ། །དགེ་བའི་ཕྱོགས་ལས་
གཡོ་བར་བྱེད་དོ། ། ཁམས་ལས་མི་འདའ་བའི་ཚུལ་གྱིས་འཆིང་བའི་དོན་དུ་
ཁྱབ་པར་བྱེད་དོ། །ཞེས་གསུངས་པ་རྣམས་ཀྱི་དོན་ལེགས་པར་བཤད་པའོ། །
དབྱེ་བ་སོགས་ཚིག་དོན་ནས་ཤེས་པར་བྱའོ། །གཉིས་པ་ཡན་ལག་གི་དོན་ནི།

ཤེས་བྱ་ཆོས་ཅན། སྣོད་བཅུད་ཀྱི་འཇིག་རྟེན་སྣ་ཚོགས་པ་རྣམས་ལས་ཁོ་ན་
ཕྲ་རྒྱས་ཉོན་མོངས་པས་སྲིད་པའི་རྩ་བ་སྟེ། དེའི་རྒྱུའི་
ལས་སྐྱེས་པ་མ་ཡིན་ཏེ།གཙོ་བོ་བྱེད་པའི་ཕྱིར་ཏེ། ལས་ཀྱིས་འཁོར་བར་སྐྱེས་པ་ལ།
ལས་ཀུན་ནས་སློང་བྱེད་ཀྱི་ཉོན་མོངས་སྔོན་དུ་འགྲོ་དགོས་པའི་ཕྱིར།
གཉིས་པ་ལ་བདུན། ཕྲ་རྒྱས་ཀྱི་དབྱེ་བ། རྣམ་པའི་རབ་དབྱེ། སེམས་ཕྲ་
རྒྱས་དང་བཅས་པར་བཞག་པ། ཉོན་མོངས་སྐྱེ་ཚུལ། རྣམ་གྲངས། གང་དང་
མཚུངས་པར་བསྟན་པ། སྒྲིབ་པ་ལྔ་བྱེ་བྲག་ཏུ་བཤད་པའོ། དང་པོ་ལ་གསུམ།
རྩ་བའི་དབྱེ་བ། ཁྱད་པར་གྱི་དབྱེ་བ། ཞང་བྱུང་ངོ༌། །དང་པོ་ནི། སྲིད་པའི་རྩ་
བ་ཕྲ་རྒྱས་ཞེས་བཤད་ན། ཕྲ་རྒྱས་ལ་དུ་ཡོད་ཅེ་ན། དེའི་ལན་བཤད་པ་འ
དྲུག །འདོད་ཆགས་དེ་བཞིན་ཁོང་ཁྲོ་དང་། །ཞེས་པ་ནས། ཐ་ཚོམ་ཡིན་ཏེ།
ཞེས་པའི་བར་གསུངས། ཤེས་བྱ་ཆོས་ཅན། རྩ་ཉོན་ནམ་ཕྲ་རྒྱས་དེ་ལ་དབྱེ་ན་
དྲུག་ཡོད་དེ། འདོད་ཆགས་དང༌། དེ་བཞིན་དུ་ཁོང་ཁྲོ་དང༌། ང་རྒྱལ་དང་།
མ་རིག་པ་དང་། ལྟ་བ་དང་། ཐེ་ཚོམ་གྱི་ཕྲ་རྒྱས་རྣམས་སུ་ཡོད་པའི་ཕྱིར། དེ་
བཞིན་ཞེས་པ་ནི། གང་ལ་དམིགས་ནས་འདོད་ཆགས་རྒྱས་སུ་རུང་བ་དེ་ལ་
ཁོང་ཁྲོ་སོགས་ཀྱང་རྒྱས་སུ་རུང་ཞེས་པའི་དོན་ནོ། །
གཉིས་པ་ཉེ་ཉོན་གྱི་དབྱེ་བ་ལ་གསུམ། དགོས་པའི་སྒོ་ནས་(༣ན)བདུན་
དུ་དབྱེ་བ། ལྟ་བའི་སྒོ་ནས་བཅུར་དབྱེ་བ། ཁམས་ཀྱི་སྒོ་ནས་གོ་བརྒྱད་དུ་དབྱེ་
བའོ། དང་པོ་ནི། ཕྲ་རྒྱས་ལ་བདུན་དུ་ཡོད་དེ། འདོད་ཆགས་ལ་འདོད་པའི་
འདོད་ཆགས་དང་། སྲིད་པའི་འདོད་ཆགས་གཉིས་སུ་དབྱེ་བས་ཕྲ་རྒྱས་དྲུག་
པོ་དེ་དག་ཀྱང་བདུན་དུ་དབྱེ་བར་བཤད་པའི་ཕྱིར། ཞེས་བཤད་པ་ལ། དེ་
དྲུག་ཀྱང་། འདོད་ཆགས་དབྱེ་བས་བདུན་དུ་བཤད། །ཅེས་གསུངས། སྲིད་
པའི་འདོད་ཆགས་ཡོད་དེ། གཟུགས་དང་གཟུགས་མེད་པའི་ཁམས་གཉིས་
ཞེས་ལས་སྐྱེས་པའི་འདོད་ཆགས་སྲིད་པའི་འདོད་ཆགས་ཡིན་པའི་ཕྱིར།

བཤད་པ་ལ། ཁམས་གཉིས་ལས་སྐྱེས་སྲིད་འདོད་ཆགས། །ཞེས་གསུངས། ཁོ་
ན་རེ། དེ་གཉིས་ལ་སྲིད་པའི་འདོད་ཆགས་ཞེས་གཅིག་ཏུ་འཇོག་པའི་རྒྱུ་
མཚན་གང་ཞེ་ན་ཡོད་དེ། དེ་གཉིས་ཁ་ནང་དུ་བལྟས་པ། ཏིང་ངེ་འཛིན་ལ་
སྲེད་པར་གཅིག་པས་དེ་ལྟར་བཤད་པའི་ཕྱིར། དེ་གཉིས་གཅིག་ཏུ་བཤད་པ་
ལ་དགོས་པ་ཡོད་དེ། ཁམས་གོང་མ་གཉིས་ཀྱི་དངོས་གཞིའི་སྙོམས་འཇུག་
ཐོབ་པ་ན་ཐར་པ་ཐོབ་སྙམ་པའི་འདུ་ཤེས་བཟློག་པའི་ཕྱིར་དུ་དེ་གཉིས་ལ་
སྲིད་པའི་འདོད་ཆགས་ཞེས་གཅིག་ཏུ་བཤད་པའི་ཕྱིར། ཞེས་བཤད་པ་ལ། ཁ་
ནི་ཞེས་སོགས་རྐང་པ་གཉིས་གསུངས།
གཉིས་པ་ནི། བདུན་དུ་དབྱེ་ཚུལ་དེ་ལྟར་ཡིན་ན། ལྟ་བའི་སྒོ་ནས་བཅུར་
དབྱེ་ཚུལ་དེ་ཇི་ལྟ་བུ་ཞེ་ན། དེ་འཆད་པ་ལ། ལྟ་བ་ལྔ་སྟེ་ཞེས་སོགས་རྐང་པ་
བཞི་གསུངས། དོན་ནི། དེ་བཞིན་དུ་ཕྲ་རྒྱས་ལ་བཅུར་ཡོད་དེ། ཉོམ་མོངས་
ཅན་གྱི་ལྟ་བ་ལ་འཇིག་ལྟ། ལོག་ལྟ། མཐར་འཛིན་གྱི་ལྟ་བ། ལྟ་བ་མཆོག་
འཛིན། ཚུལ་ཁྲིམས་དང་བརྟུལ་ཞུགས་མཆོག་འཛིན་གྱི་ལྟ་བ་སྟེ་ལྟ་བ་ལྔ་དང་།
ལྟ་མིན་ལྔ་དང་བཅུར་ཡོད་པའི་ཕྱིར།
གསུམ་པ་ནི། བཅུར་དབྱེ་ཚུལ་དེ་ལྟར་ཡིན་ན། གོ་བརྒྱད་དུ་དབྱེ་ཚུལ་ཇི་
ལྟ་བུ་ཞེ་ན། དེ་སྟོན་(༣་)པ་ལ། དེ་དག་བཅུ་དང་ཞེས་སོགས་རྐང་པ་བརྒྱད་
གསུངས། ཕྲ་རྒྱས་ལ་དགུ་བཅུ་རྩ་བརྒྱད་དུ་ཡང་ཡོད་པར་འདོད་དེ། ཕྲ་རྒྱས་
བཅུ་པོ་དེ་དག་ལའང་། འདོད་པའི་སས་བསྡུས་ཀྱི་སྡུག་བསྔལ་མཐོང་སྤང་དུ་
གྱུར་པའི་ལྟ་བ་ལྔ། ལྟ་མིན་ལྔ་སྟེ་བཅུ་དང༌། ཀུན་འབྱུང་མཐོང་སྤང་དང་།
འགོག་པ་མཐོང་སྤང་ལ་འཇིག་ལྟ་དང༌། མཐར་ལྟ་ཚུལ་ཁྲིམས་དང་བརྟུལ་
ཞུགས་མཆོག་འཛིན་གྱི་ལྟ་བ་གསུམ་མ་གཏོགས་པའི་བདུན་བདུན་དང་།
ལམ་མཐོང་སྤང་ལ་འཇིག་ལྟ་དང་མཐར་ལྟ་གཉིས་མ་གཏོགས་པའི་བརྒྱད་
དང་སོ་གཉིས། འདོད་པའི་སས་བསྡུས་ཀྱི་སྒོམ་སྤང་དུ་གྱུར་པའི་འདོད་

ཆགས། ཁོང་ཁྲོ། ང་རྒྱལ། ཉོན་མོངས་ཅན་གྱི་མ་རིག་པ་དང་བཞི། ཁོང་ཁྲོ་མ་
གཏོགས་པའི་ཉོན་མོངས་པ་དེ་དག་ཉིད་ལས། གཟུགས་དང་གཟུགས་མེད་
གཉིས་ནའང་འདོད་པའི་དེ་དང་འདྲ་བར་དེ་གཉིས་ཀྱི་སས་བསྡུས་ཀྱི་སྡུག་
བསྔལ་མཐོང་སྤང་དགུ །ཀུན་འབྱུང་དང༌། འགོག་པ་ལ་ལྟ་བ་དང་པོ་གཉིས་
དང་ལྔ་པ་དང་། ཁོང་ཁྲོ་མ་གཏོགས་པའི་མཐོང་སྤང་དྲུག་དྲུག་སྟེ། ལམ་
མཐོང་སྤང་ལ་ལྟ་བ་དང་པོ་གཉིས་དང་ཁོང་ཁྲོ་མ་གཏོགས་པའི་མཐོང་སྤང ་
ཉོན་མོངས་བདུན་ཏེ། གཟུགས་གཟུགས་མེད་ཀྱི་སས་བསྡུས་ཀྱི་སྒོམ་སྤང་ཉོན་
མོངས་གསུམ་རེ་སྟེ། མདོར་ན་འདོད་པའི་སས་བསྡུས་ཀྱི་ཉོན་མོངས་སོ་དྲུག །
གཟུགས་ཀྱི་སས་བསྡུས་ཀྱི་སོ་གཅིག །གཟུགས་མེད་ཀྱི་སས་བསྡུས་ཀྱི་སོ་
གཅིག་སྟེ་གོ་བརྒྱད་ཡོད་པའི་ཕྱིར། འདོད་པའི་སས་བསྡུས་ཀྱི་སྡུག་བསྔལ་
མཐོང་སྤང་བཅུ་ལ་སོགས་པ་ཀུན་འབྱུང་མཐོང་སྤང་བདུན། འགོག་པ་མཐོང་
སྤང་བདུན། ལམ་མཐོང་སྤང་བརྒྱད་དེ་སོ་གཉིས་ཆོས་ཅན། མཐོང་སྤང་ཡིན་
ཏེ། མཐོང་ལམ་བར་ཆད་མེད་ལམ་གྱིས་རིམ་བཞིན་སྤོང་བར་བྱེད་པའི་ཕྱིར།
འདོད་པའི་སས་བསྡུས་ཀྱི་སྒོམ་སྤང་དུ་གྱུར་པའི་འདོད་ཆགས་ཁོང་( ༤ན) ཁྲོ།
ང་རྒྱལ་ཉོན་མོངས་ཅན་གྱི་མ་རིག་པ་བཞི་ཆོས་ཅན། སྒོམ་སྤང་ཡིན་ཏེ། སྒོམ་
ལམ་བར་ཆད་མེད་ལམ་གྱི་ངོ་སྐལ་གྱི་སྤང་བྱ་ཡིན་པའི་ཕྱིར། དེ་དག་དགུ་
དང་དྲུག་དྲུག་བདུན། །ཁོང་ཁྲོ་ལྟ་གསུམ་གཉིས་མ་གཏོགས། ཁམས་གོང་སྡུག་
བསྔལ་ལ་སོགས་པ། །མཐོང་བས་རིམ་བཞིན་སྤོང་བར་བྱེད། །གསུམ་ནི་སྒོམ་
པས་སྤང་བྱ་ཡིན། །ཞེས་སྦྱར་བར་བྱའོ། །
གསུམ་པ་ཞར་བྱུང་ལ། སྤང་བྱ་གཉིས་ཀྱི་ངེས་པ། ལྟ་བ་སོ་སོའི་མཚན་
ཉིད། ལྟ་བ་ཐ་མ་དང་འབྲེལ་བའི་རྩོད་སྤོང༌། ཕྱིན་ཅི་ལོག་གི་རབ་དབྱེ། ང་
རྒྱལ་གྱི་རབ་དབྱེ། འཕགས་པས་མ་སྤངས་ཀྱང་མངོན་གྱུར་དུ་མི་འབྱུང་བའི་
རྒྱུ་མཚན་དང་དྲུག །དང་པོ་ནི། འོ་ན། ཕྲ་རྒྱས་མཐོང་སྤང་རྣམས། མཐོང་

ལམ་ཁོ་ནས་སྤོང་ངམ་ཞེ་ན། དེའི་ལན་འཆད་པ་ལ། སྲིད་རྩེ་ལས་སྐྱེས། ཞེས་
སྲིད་པའི་རྩེ་མོ་ལས་སྐྱེས་པའི་སྡུག་བསྔལ་སོགས་རྐང་པ་བཞི་གསུངས།
མཐོང་སྤང་སོགས་ཆོས་ཅན། མཐོང་བས་སྤང་བར་བྱ་བ་ཁོ་ན་ཡིན་ཏེ། སྡུག་
བསྔལ་ཆོས་བཟོད་སོགས་བཟོད་པ་བཞིའི་གཞོམ་བྱ་ཁོ་ན་ཡིན་པའི་ཕྱིར་ཏེ།
དེ་སྤོང་བའི་སྒོམ་ལམ་མི་སྲིད་ལ། འཇིག་རྟེན་པའི་ལམ་གྱིས་སྲིད་རྩེའི་ཉོན་
མོངས་སྤོང་མི་ནུས་པའི་ཕྱིར། སྲིད་རྩེའི་ས་ལྷག་མ་ཅི་ཡང་མེད་ནས་འདོད་
མཐོང་ལམ་པའི་བར་བརྒྱད་ལས་སྐྱེས་པའི་མཐོང་སྤང་ཕྲ་རྒྱས་རྣམས་ནི།
དང་འཇིག་རྟེན་པའི་སྒོམ་ལམ་གཉིས་ཀྱིས་སྤངས་པ་ཡོད་དེ། འཆིང་བ་ཀུན་
ལྡན་གྱི་འཕགས་པས་མཐོང་ལམ་གྱིས་སྤོང་། བྱིས་པ་སོ་སོའི་སྐྱེ་བོ་རྣམས་ཀྱིས་
འཇིག་རྟེན་པའི་སྒོམ་ལམ་དུ་གྱུར་པའི་ཉེར་བསྡོགས་ཀྱིས་སྤོང་བའི་ཕྱིར། ས་
དགུ་པོ་ཐམས་ཅད་ན་ཡོད་པའི་སྤང་བྱ་བཟོད་པས་གཞོམ་བྱ་མ་ཡིན་པའི་
སྤང་བྱ་ནི་ཆོས་ཅན། འཇིག་རྟེན་དང་འཇིག་རྟེན་ལས་འདས་པའི་སྒོམ་ལམ་
ཁོ་ནས་སྤོང་སྟེ། ཟག་བཅས་གང་༤བ ཞིག །མཐོང་སྤང་མ་ཡིན་པའི་ཕྱིར།
གཉིས་པ་ལྟ་བ་སོ་སོའི་མཚན་ཉིད་ནི། ལྟ་བ་ལྔ་སྟེ། ཞེས་བཤད་ན། ལྟ་བ་
ལྔ་པོ་སོ་སོའི་ངོ་བོ་གང་ཞེ་ན། དེ་འཆད་པ་ལ། བདག་དང་བདག་གི་རྟག་
ཆད་དང༌། །ཞེས་སོགས་རྐང་པ་བཞི་བྱུང༌། འཇིག་ཚོགས་ལ་ལྟ་བའི་མཚན་
ཉིད་ཡོད་དེ། ཉེར་ལེན་གྱི་ཕུང་པོ་ལ་དམིགས་ནས་རང་དབང་བའི་བདག་
དང་བདག་གི་བ་གང་རུང་དུ་སྒྲོ་འདོགས་པའི་ཤེས་རབ་ཉོན་མོངས་ཅན་དུ་
དམིགས་པ་དེ་དེའི་མཚན་ཉིད་ཡིན་པའི་ཕྱིར། མཚན་ཉིད་དེ་ཆོས་ཅན། ཁྱོད་
ལ་འཇིག་ལྟ་ཞེས་བརྗོད་པའི་རྒྱུ་མཚན་ཡོད་དེ། ཕུང་པོ་འཇིག་པ་མི་རྟག་པ་
དུ་མ་ཚོགས་པ་ལ་དམིགས་ནས་དེ་མ་ཡིན་པར་ཕྱིན་ཅི་ལོག་ཏུ་ལྟ་བས་ཁྱོད་
ལ་དེ་སྐད་ཅེས་བཤད་པ་ཡིན་པའི་ཕྱིར། མཐར་འཛིན་པའི་མཚན་ཉིད་ཡོད་
དེ། ཉེར་ལེན་གྱི་ཕུང་པོ་ལ་དམིགས་ནས་རྟག་གམ་ཆད་པར་སྒྲོ་འདོགས་པའི་

ཤེས་རབ་ཉོན་མོངས་ཅན་དུ་དམིགས་པ་དེ་དེ་ཡིན་པའི་ཕྱིར།
ལོག་ལྟའི་
མཚན་ཉིད་ཡོད་དེ། ལས་རྒྱུ་འབྲས་མེད་པར་ལྟ་བའི་རིགས་སུ་གནས་པའི་
ཤེས་རབ་ཉོན་མོངས་ཅན་དུ་དམིགས་པ་དེ་དེ་ཡིན་པའི་ཕྱིར།
ལྟ་བ་མཆོག་
འཛིན་གྱི་མཚན་ཉིད་ཡོད་དེ། ལྟ་བ་དམན་པ་ལ་དམིགས་ནས་མཆོག་དང་
གྲོལ་དུ་སྒྲོ་འདོགས་པའི་ཤེས་རབ་ཉོན་མོངས་ཅན་དུ་དམིགས་པ་དེ་དེའི་
མཚན་ཉིད་ཡིན་པའི་ཕྱིར། རྒྱུ་མིན་པ་ལ་རྒྱུར་ལྟ་བ་དང་། ལམ་མིན་པ་ལ་
ལམ་དེར་ལྟ་བ་གང་རུང་གི་རིགས་སུ་གནས་པའི་ཤེས་རབ་ཉོན་མོངས་ཅན་
དུ་དམིགས་པ། ཚུལ་ཁྲིམས་དང་བརྟུལ་ཞུགས་མཆོག་འཛིན་གྱི་ལྟ་བའི་མཚན་
ཉིད་ཡིན་པའི་ཕྱིར། དབང་ཕྱུག་འགྲོ་བའི་རྒྱུ་མ་ཡིན་པ་ལ་དེར་ལྟ་བ་དང་མེ་
ལྔ་བསྟེན་པ་སོགས་མཐོ་རིས་ཀྱི་རྒྱུ་མ་ཡིན་པ་ལ་དེར་ལྟ་བ་དང་། ཟས་གཅོང་
པ་སོགས་ཐར་པའི་ལམ་མ་ཡིན་པ་དེར་ལྟ་བས་ན་ཚུལ་ཁྲིམས་དང་བརྟུལ་
ཞུགས་མཆོག་འཛིན་ཞེས་བྱའོ།། །འཇིག་ཚོགས་(༥ན) ལྟ་བ་སོགས་ལྟ་བ་ལྔ་པོ་
སོ་སོའི་ངོ་བོ་ཡོད་དེ། བཤད་མ་ཐག་པ་དེ་དག་རིམ་བཞིན་དུ་ཉེར་ལེན་གྱི་
ཕུང་པོ་ལ་དམིགས་ནས་རང་དབང་བའི་བདག་དང་བདག་གི་བ་གང་རུང་
དུ་སྒྲོ་འདོགས་པའི་ཤེས་རབ་ཉོན་མོངས་ཅན་དུ་དམིགས་པ། འཇིག་ཚོགས་
ལ་ལྟ་བའི་མཚན་ཉིད་ཡིན་པ་སོགས་ཀྱི་ཕྱིར།གསུམ་པ་ལྟ་བ་ཐ་མ་དང་འབྲེལ་
བའི་རྩོད་སྤོང་ནི། ཁོ་ན་རེ། དབང་ཕྱུག་སོགས་འགྲོ་བའི་རྒྱུ་མ་ཡིན་ང་
ལ་འགྲོ་བའི་རྒྱུར་མངོན་པར་ཞེན་པ་ཆོས་ཅན། སྡུག་བསྔལ་མཐོང་སྤང་མ་
ཡིན་པར་ཐལ། ཀུན་འབྱུང་མཐོང་སྤང་ཡིན་པའི་ཕྱིར། ཀུན་འབྱུང་སྡུག་
བསྔལ་གྱི་རྒྱུ་ཡིན་ལ། དེ་སྡུག་བསྔལ་གྱི་རྒྱུ་ལ་ལོག་ཞུགས་ཡིན་
་ཞུགས་ཡིན་པའི་ཕྱིར། ཞེ་ན།དེའི་ལན་བཤད་པ་ལ། དབང་ཕྱུགས་སོགས
་རྒྱུར་མངོན་ཞེན་པ། །ཞེས་སོགས་ཧྥོཀ་གཅིག་གསུངས། དོན་ནི། དེ་ཆོས་ཅན 
སྡུག་བསྔལ་མཐོང་བས་སྤང་བར་བྱ་བ་ཡིན་ཏེ། རྟག་པ་དང་བདག་ཏུ་ལྟ་བ་ཕྱིན་ཅི་ལོག་ཏུ་མངོན་པར་

ཊཞེན་པ་དེ་ཡིས་སྟོབས་ཀྱིས་དབང་ཕྱུག་སོགས་འགྲོ་བའི་རྒྱུ་མ་ཡིན་པ་ལ་དེའི་
རྒྱུར་ཞེན་པ་རབ་ཏུ་འཇུག་པ་དེའི་ཕྱིར།
བཞི་པ། ཕྱིན་ཅི་ལོག་གི་རབ་དབྱེ་ནི། འོ་ན། རྟག་བདག་ཕྱིན་ཅི་ལོག་པ་
ཡིས། །ཞེས་བཤད་ན། ཕྱིན་ཅི་ལོག་ལ་གཉིས་ཁོ་ནར་ངེས་སམ་ཞེ་ན། དེའི་
ལན་བཤད་པ་ལ། ལྟ་བ་གསུམ་ལས་ཕྱིན་ཅི་ལོག་ཅེས་སོགས་ཤློཀ་གཅིག་
གསུངས། ཕྱིན་ཅི་ལོག་བཞི་ཡོད་དེ། མི་རྟག་པ་ལ་རྟག་པར་ཕྱིན་ཅི་ལོག །མི་
གཙང་བ་ལ་གཙང་བར། སྡུག་བསྔལ་ལ་བདེ་བར། བདག་མེད་པ་ལ་བདག་
ཏུ་ཕྱིན་ཅི་ལོག་བཞི་ཡོད་པའི་ཕྱིར། མཐར་འཛིན་གྱི་ལྟ་བ། ལྟ་བ་མཆོག་
འཛིན་གྱི་ལྟ་བ། འཇིག་ལྟ་དང་ལྟ་བ་གསུམ་ལ་ཕྱིན་ཅི་ལོག་བཞི་ཚན་འཇོག་
སྟེ། མཐར་ལྟ་ལ་དང་པོ་བཞག །ལྟ་བ་མཆོག་འཛིན་ལ་གཉིས་པ་དང་གསུམ་
པ་བཞག །འཇིག་ལྟ་ལ་(༥བ) བདག་མེད་པ་ལ་བདག་ཏུ་ཕྱིན་ཅི་ལོག་པ་དེ་
བཞག་པའི་ཕྱིར་ཏེ། དེ་རྣམས་ལ་ཕྱིན་ཅི་ལོག་འཇོག་པའི་རྒྱུ་མཚན་གསུམ་
ཚང་བའི་ཕྱིར། འོ་ན། ལྟ་བ་གཞན་རྣམས་ལ་ཕྱིན་ཅི་ལོག་མི་འཇོག་པའི་རྒྱུ་
མཚན་ཅི་ཡིན་ཞེ་ན། ཚུལ་ཁྲིམས་དང་བརྟུལ་ཞུགས་མཆོག་འཛིན་དང་།
མཐར་འཛིན་གྱི་ཆད་ལྟ་དང༌། ལོག་ལྟ་གསུམ་ལ་ཕྱིན་ཅི་ལོག་མི་འཇོག་པའི་
རྒྱུ་མཚན་ཡོད་དེ། ཕྱིན་ཅི་ལོག་ནི་ཡུལ་ལ་མཐའ་གཅིག་ཏུ་ཕྱིན་ཅི་ལོག་པ་
དང་། ངེས་པར་རྟོག་པ་དང༌། སྒྲོ་འདོགས་པའི་རྒྱུ་མཚན་གསུམ་ཚང་བའི་
ཕྱིར་འཇོག་པ་ཡིན་ལ། ཚུལ་ཁྲིམས་བརྟུལ་ཞུགས་མཆོག་འཛིན་ཡུལ་ལ་མཐའ་
གཅིག་ཏུ་ཕྱིན་ཅི་ལོག་མ་ཡིན། མཐར་འཛིན་ལྟ་བའི་ཆད་ལྟ་དང་ལོག་ལྟ་ལ་
སྒྲོ་འདོགས་མ་ཚང་བའི་ཕྱིར་རོ། །དེ་ལ་ཁོ་ན་རེ། སེམས་དང་འདུ་ཤེས་ཕྱིན་
ཅི་ལོག་ཆོས་ཅན། ཕྱིན་ཅི་ལོག་མ་ཡིན་པར་ཐལ། ངེས་རྟོག་མེད་པའི་ཕྱིར།
ཞེ་ན་སྐྱོན་མེད་དེ། · སེམས་དང་འདུ་ཤེས་ཕྱིན་ཅི་ལོག་གཉིས་ལྟ་བ་ཕྱིན་ཅི་
ལོག་དེ་རྣམས་དང་མཚུངས་པར་ལྡན་པའི་དབང་གིས་དེ་ལ་ཕྱིན་ཅི་ལོག་
337 

ཅེས་བཤད་པ་ཡིན་གྱི་ཕྱིན་ཅི་ལོག་མ་ཡིན་པའི་ཕྱིར།
ལྔ་པ་ང་རྒྱལ་གྱི་རབ་དབྱེ་ལ། དབྱེ་བ་དང༌། བསྡུ་བའོ། །དང་པོ་ནི། ལྟ་
བ་ལྔ་སྟེ་འཇིག་ཚོགས་དང་། །ཞེས་བཤད་ན། ང་རྒྱལ་གྱི་དབྱེ་བ་དེ་ཇི་ལྟ་བུ་ཞེ་
ན། དེ་འཆད་པ་ལ། ང་རྒྱལ་བདུན་ནམ་དགུ། ཞེས་གསུངས། ང་རྒྱལ་ལ་
བདུན་ཡོད་དེ། ང་རྒྱལ་ཙམ་དང་། ལྷག་པའི་ང་རྒྱལ། ང་རྒྱལ་ལས་ཀྱང་ང་
རྒྱལ། ངའོ་སྙམ་པའི་ང་རྒྱལ། མངོན་པའི་ང་རྒྱལ། ཅུང་ཟད་སྙམ་པའི་ང་རྒྱལ།
ལོག་པའི་ང་རྒྱལ་རྣམས་སུ་ཡོད་པའི་ཕྱིར་ཏེ། བསྟན་བཅོས་ཡེ་ཤེས་ལ་འཇུག་
པ་ལས། ང་རྒྱལ་དགུ་གསུངས་ཏེ། གཞན་ལ་ལྟོས་ཏེ་བདག་ལ་སྒྲུབ་པ་གསུམ།
བདག་ལ་ལྟོས་ཏེ་གཞན་ལ་སྒྲུབ་པ་གསུམ། བདག་ལ་ལྟོས་ཏེ་གཞན་ལ་འགོག་
པ་གསུམ་གསུངས་པའི་ཕྱིར། (༦ན)དང་པོ་གསུམ་ཡོད་དེ། གཞན་བདག་
ལས་ཁྱད་པར་དུ་འཕགས་སོ། ། གཞན་བདག་དང་མཉམ་མོ། །གཞན་ལས་
བདག་དམའོ་སྙམ་པའི་ང་རྒྱལ་གསུམ་ཡོད་པའི་ཕྱིར། གཉིས་པ་གསུམ་ཡོད་
དེ། བདག་ལས་གཞན་ཁྱད་པར་དུ་འཕགས་སོ། །བདག་དང་གཞན་མཉམ་
།བདག་ལས་དམའ་བ་ཡོད་དོ་སྙམ་པའི་ང་རྒྱལ་གསུམ་ཡོད་པའི་ཕྱིར།
གསུམ་པ་གསུམ་ཡང་ཡོད་དེ། བདག་ལས་ཁྱད་པར་དུ་འཕགས་པ་མེད་དོ། །
བདག་དང་མཉམ་པའི་གཞན་མེད་དོ། །བདག་ལས་དམན་པ་མེད་སྙམ་པའི་
ང་རྒྱལ་གསུམ་ཡོད་པའི་ཕྱིར།
གཉིས་པ་བསྡུ་བ་ལ། ང་རྒྱལ་གསུམ་དུ་བསྡུ་བ། སྤང་བྱ་གཉིས་སུ་བསྡུ་ང་
གཉིས། དང་པོ་ནི། ང་རྒྱལ་དགུ་པོ་དེ་དག་གང་དུ་འདུས་ཞེ་ན། དེ་འཆད་ང་
ལ། དགུ་གསུམ་མོ། །ཞེས་གསུངས། ང་རྒྱལ་དགུ་པོ་དེ་དག་གསུམ་དུ་འདུ་སྟེ།
ང་རྒྱལ་ཐམས་ཅད་ང་རྒྱལ་ཙམ་དང་། ལྷག་པའི་ང་རྒྱལ་དང་། ཅུང་ཟད་སྙམ་
པའི་ང་རྒྱལ་གསུམ་དུ་འདུ་བའི་ཕྱིར། གཉིས་པ་སྤང་བྱ་གཉིས་སུ་བསྡུ་བ་ནི།
ང་རྒྱལ་དེ་རྣམས་མཐོང་སྤང་དང་སྒོམ་སྤང་གང་ཡིན་ཞེ་ན།
དེ་སྟོན་པ་ལ།

དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་བློའི་པདྨོ་ཁ་འབྱེད།
མཐོང་དང་སྒོམ་པས་ཟད་བྱ་བ། །ཞེས་གསུངས། ང་རྒྱལ་དགུ་པོ་དེ་ལ་ནི་
མཐོང་ལམ་གྱིས་ཟད་པར་བྱ་བ་དང་སྒོམ་ལམ་གྱིས་ཟད་པར་བྱ་བ་གཉིས་ཀ་
ཡོད་དེ། དེ་དག་ལྷན་སྐྱེས་རྣམས་སྒོམ་སྤང་དང་། ཀུན་བཏགས་རྣམས་མཐོང་
སྤང་ཡིན་པའི་ཕྱིར་ཞེས་སམ། ཡང་ན་དེ་དག་མཐོང་སྤང་ལ་དམིགས་པ་
མཐོང་སྤང་དང་སྒོམ་སྤང་ལ་དམིགས་པ་སྒོམ་སྤང་ཡིན་པའི་ཕྱིར། དྲུག་པ་
འཕགས་པས་མ་སྤངས་ཀྱང་མངོན་གྱུར་དུ་མི་འབྱུང་བ་ནི། འཕགས་པ་སྒོམ་
སྤང་མ་སྤང་བ་རྣམས་ལ་མངོན་གྱུར་དུ་མི་འབྱུང་བའི་རྒྱུ་མཚན་ཅི་ཡིན་ཞེ་ན།
དེ་འཆད་པ་ལ། སྒོམ་པས་སྤང་བར་བྱ་བ་ནི། །ཞེས་སོགས་རྐང་པ་དྲུག་
གསུངས། སྒོམ་(༦བ)པས་སྤང་བར་བྱ་བར་གྱུར་པའི་གསོད་པ་སྲོག་གཅོད་པ་
དང་། སོགས་པས་བསྡུས་པ་ལུས་ངག་གི་ལས་མི་དགེ་བ་རྣམས་དང་། དེ་དག་
ཀུན་ནས་སློང་བྱེད་ཀྱི་ཀུན་ནས་བཀྲིས་པ་དང་། དེ་བཞིན་དུ་བདག་ཡུན་རིང་
དུ་གནས་པས་ཅི་ཞིག་བྱ་མྱུར་དུ་ཞིག་ན་སྙམ་པའི་འཇིག་པའི་སྲེད་པ་དང་།
ང་རྒྱལ་རྣམ་པ་བདུན་དང་། སོགས་པས་བསྡུས་པ་བདག་ལུས་ངན་པ་ལ་
སོགས་པར་སྐྱེས་ན་ཅི་མ་རུང་སྙམ་པ་ལྟ་བུ་སྐྱེ་བ་སྲེད་པ་དང་། ངའོ་སྙམ་
པའི་ང་རྒྱལ་རྣམས་འཕགས་པ་ལ་མངོན་གྱུར་དུ་མི་འབྱུང་སྟེ། དེ་རྣམས་ཉོན་
མོངས་པ་ལྟ་བས་རྒྱས་པར་འགྱུར་བ་ཡིན་ལ། འཕགས་པས་ཉོན་མོངས་པའི་
ལྟ་བ་སྤངས་པའི་ཕྱིར། མི་དགེ་བའི་འགྱོད་པའང་འཕགས་པས་མ་སྤངས་
ཀྱང་མངོན་གྱུར་དུ་འབྱུང་བ་མ་ཡིན་ཏེ། དེ་ཐེ་ཚོམ་གྱིས་རྒྱས་པར་འགྱུར་ལ།
འཕགས་པས་ཐེ་ཚོམ་སྤངས་པའི་ཕྱིར།

རྣམ་པའི་རབ་དབྱེ་བཤད་པ།
༈ གཉིས་པ་རྣམ་པའི་རབ་དབྱེ་ལ་ལྔ་། རྒྱུ་ལ་ལྟོས་པའི་རབ་དབྱེ། དམིགས་
པ་ལ་ལྟོས་པའི་རབ་དབྱེ། ངོ་བོ་ལ་ལྟོས་པའི་རབ་དབྱེ། དུས་ལ་ལྟོས་པའི་ལྡན་
ཚུལ། ཡུལ་ཡུལ་ཅན་གྱི་བྱེ་བྲག་གོ །དང་པོ་ལ་གསུམ། སྐལ་བ་མཉམ་པའི་
ཀུན་འགྲོ་དང༌། སྐལ་བ་མི་མཉམ་པའི་ཀུན་འགྲོ་དང་། དེ་ལས་གཞན་པའི་
ཀུན་འགྲོའོ། །དང་པོ་ནི། ཕྲ་རྒྱས་ལ་གོ་བརྒྱད་ཡོད་ན། དེ་ལ་སྐལ་མཉམ་ཀུན་
འགྲོ་ཡིན་པ་དུ་ཡོད་ཅེ་ན། དེ་འཆད་པ་ལ། སྡུག་བསྔལ་རྒྱུ་མཐོང་སྤང་བྱ་
བ། །ཞེས་སོགས་ཤློཀ་གཅིག་གསུངས། ཁམས་གསུམ་གྱི་སྡུག་བསྔལ་མཐོང་
སྤང་ཀྱི་ལྟ་བ་ལྔ་ལྔ་དང་། དེའི་རྒྱུ་ཀུན་འབྱུང་མཐོང་བས་སྤང་བར་བྱ་བའི་ལྟ་
བ་གཉིས་གཉིས་དང་། དེ་བཞིན་དུ་བདེན་པ་དེ་དག་གི་མཐོང་སྤང་ཐེ་ཚོམ་
གཉིས་གཉིས་དང༌། ཐེ་ཚོམ་གང་ཡིན་པ་དེ་དག་དང་ལྷན་ཅིག་པའི་མ་རིག་
པ་དང་། རྩ་ཉོན་གཞན་དང་མ་འདྲེས་པའི་མ་རིག་པ་གཉིས་གཉིས་ཏེ།
ཁམས་གསུམ་ན་བཅུ་གཅིག་རེ་ཡོད་པའི་སུམ་ཅུ་རྩ་གསུམ་གང་ཡིན་པ་དེ་
ཆོས་ཅན། སྐལ་བ་མཉམ་( ༧ན) པའི་ཁམས་རང་སའི་སྤང་བྱ་རིགས་ལྔ་ལ་
ཀུན་འགྲོ་ཡིན་ཏེ། ཁམས་རང་སའི་སྐལ་བ་མཉམ་པའི་སྤང་བྱ་རིགས་ལྔ་ཀུན་
དམིགས་པའི་སྒོ་ནས་རྒྱས་པར་འགྱུར་བའི་ཕྱིར
གཉིས་པ་ནི། གོ་བརྒྱད་ལས་སྐལ་བ་
གོ་བརྒྱད་ལས་སྐལ་བ་མི་མཉམ་པའི་ཀུན་འགྲོ་ཇི་ལྟ་བུ་ཞེ་
ན། དེ་འཆད་པ་ལ། དེ་དག་ལས་དགུ་གོང་དུ་དམིགས། །ལྟ་བ་གཉིས་པོ་ན་
གཏོགས་སོ། །ཞེས་གསུངས། འདོད་པའི་ཀུན་འགྲོ་བཅུ་གཅིག་པོ་དེ་དག་ལས་
ལྟ་བ་དང་པོ་གཉིས་མ་གཏོགས་དགུ་ཁམས་སྐལ་བ་མི་མཉམ་པའི་ཀུན་འགྲོ་
ཡིན་ཏེ། ཁམས་གོང་དུ་སྤང་བྱ་རིགས་ལྔ་ལ་དམིགས་པའི་ཕྱིར། འདོད་པའི་

ལྟ་བ་དང་པོ་གཉིས་མ་གཏོགས་ཏེ།དམིགས་པའི་ཕྱིར།
གསུམ་པ་ནི། འོ་ན། དེ་ལས་གཞན་པའི་ཀུན་འགྲོ་གང་ཞེ་ན། དེ་འཆད་
པ་ལ། དེ་དག་དང་ནི་ལྷན་ཅིག་གང༌། །འབྱུང་དེའང་ཀུན་འགྲོ་ཐོབ་མ་
གཏོགས། །ཞེས་གསུངས། ཀུན་འགྲོ་ཡིན་ན། ཕྲ་རྒྱས་ཡིན་མི་དགོས་ཏེ། ཀུན་
འགྲོ་དེ་དག་དང་ལྷན་ཅིག་ཚོགས་པ་གཅིག་པ་གང་འབྱུང་བ་ཚོར་བ་སོགས་
དང་དེ་དག་གི་མཚན་ཉིད་ལ་སོགས་པའང་ཀུན་འགྲོ་ཡིན་པའི་ཕྱིར། ལྷན་
ཅིག་འབྱུང་བ་ཐམས་ཅད་ངེས་སམ་ཞེ་ན། ཕྲ་རྒྱས་ཀུན་འགྲོ་དེ་དག་གི་ཐོབ་
པ་མ་གཏོགས་ཏེ། དེ་དག་དང་དེ་དག་གི་འབྲས་བུ་ཐོབ་པ་མི་གཅིག་པའི་
ཕྱིར།
གཉིས་པ་དམིགས་པ་ལ་ལྟོས་པའི་རབ་དབྱེ་ལ། ཟག་མེད་ལ་དམིགས་པ་
དང་། ཟག་མེད་ལ་མ་དམིགས་པ་དང༌། རྒྱས་འགྱུར་གྱི་བྱེ་བྲག་གསུམ། དང་
པོ་ནི། ཕྲ་རྒྱས་དེ་དག་ལ་ཟག་མེད་ལ་དམིགས་མ་དམིགས་ཀྱི་ཁྱད་པར་ཡོད་
དམ་ཞེ་ན། ཟག་མེད་ལ་དམིགས་པ་དེ་འཆད་པ་ལ། འགོག་དང་ལམ་མཐོང་
སྤང་བྱ་བ། །ཞེས་སོགས་བློཀ་གཅིག་བྱུང༌། འགོག་པ་དང་ལམ་མཐོང་བས་
སྤང་བར་བྱ་བའི་ལོག་ལྟ་གཉིས་དང་ཐེ་ཚོམ་གཉིས་དང་བཞི་པོ་དེ་དག་དང་
མཚུངས་( ༧བ) ལྡན་གྱི་མ་རིག་པ་དང་། འབའ་ཞིག་པ་མ་འདྲེས་པའི་མ་རིག་
པ་དང་དྲུག་པོ་ཆོས་ཅན། ཟག་མེད་ཀྱི་སྤྱོད་ཡུལ་ཅན་ཡིན་ཏེ། འགོག་ལམ་ལ་
དམིགས་པའི་ཕྱིར།
གཉིས་པ་འཆད་པ་ལ། རང་གི་ས་པའི་འགོག་པ་དང་། །ཞེས་སོགས་Īཀ་
གཅིག་གསུངས། འགོག་པ་མཐོང་སྤང་ནི་འདོད་པ་ནས་སྲིད་རྩེའི་བར་རང་
རང་གི་སྤང་བྱ་སྤངས་པས་ཐོབ་པའི་འགོག་པ་ལ་དམིགས་ཏེ་ས་གོང་འོག་གི་
འགོག་པ་རྫས་ཐ་དད་ཡིན་པའི་ཕྱིར། བསམ་གཏན་ས་དྲུག་ལ་བརྟེན་པའི་

མཐོང་ལམ་ཆོས་ཤེས་ནི་ལམ་དེའི་སྤྱོད་ཡུལ་ཅན་འདོད་པའི་ལོག་ལྟ་སོགས་
མཐོང་སྤང་གསུམ་གྱི་སྤྱོད་ཡུལ་ཡིན་ཏེ། བསམ་གཏན་ས་དྲུག་གི་ལམ་ནི་ས་
གོང་འོག་ཐམས་ཅད་དུ་ཕན་ཚུན་མཉམ་པ་དང་ཁྱད་པར་ཅན་གྱི་སྐལ་
མཉམ་གྱི་རྒྱུ་ཡིན་པས་རྒྱུ་མཚན་དེའི་ཕྱིར་ཆོས་ཤེས་ལམ་ལ་དམིགས་པའི་
འདོད་པའི་ཉོན་མོངས་པའི་གཉེན་པོ་ཡིན་པའི་ཕྱིར། བསམ་གཏན་ས་དྲུག་
དང་། གཟུགས་མེད་དང་པོ་གསུམ་སྟེ། ཟག་མེད་ས་དགུ་ལ་བརྟེན་པའི་ལམ་
ནི། ཟག་མེད་ས་དགུ་པོ་དེའི་སྤྱོད་ཡུལ་ཅན་གྱི་བསམ་གཏན་དང་པོ་ནས་སྲིད་
རྩེའི་བར་གྱི་ལོག་ལྟ་ཐེ་ཚོམ་མ་རིག་པ་གསུམ་གྱི་ཡུལ་ཡིན་ཏེ། ཟག་མེད་ས་
དགུའི་ལམ་ནི་ཕན་ཚུན་མཉམ་པ་དང་ཁྱད་པར་ཅན་གྱི་རྒྱུ་གང་ཞིག །རྗེས་
ཤེས་ས་གོང་མའི་གཉེན་པོ་ཡིན་པའི་ཕྱིར།
གཉིས་པ་ནི། ཟག་མེད་ལ་མ་དམིགས་པ་ཇི་ལྟ་བུ་ཞེ་ན། དེ་འཆད་པ་
ལ། འདོད་ཆགས་མིན་ཏེ་སྤང་བྱའི་ཕྱིར། །ཞེས་སོགས་གློཀ་གཅིག་གསུངས།
འདོད་ཆགས་ཀྱིས་འགོག་ལམ་ལ་དམིགས་པ་མ་ཡིན་ཏེ། འདོད་ཆགས་ཐོབ་
པ་ཆད་པའི་ཚུལ་གྱིས་སྤང་བྱ་ཡིན་པའི་ཕྱིར།
དམིགས་པ་མ་ཡིན་ཏེ། འགོག་ལམ་གཉིས་ནི་མནར་སེམས་ཀྱི་གཞི་དགུ་ལས་
འདས་པས་སུ་ལའང་གནོད་པ་མི་བྱེད་པའི་ཕྱིར། ང་རྒྱལ་གྱིས་འགོག་ལམ་
གཉིས་(༨ན)ལ་དམིགས་པ་མ་ཡིན་ཏེ། འགོག་ལམ་ནི་ཞི་བའི་ཕྱིར། འགོག་
ཞེ་སྡང་གིས་འགོག་ལམ་ལ་
་གཉིས་ཚུལ་ཁྲིམས་དང་བརྟུལ་ཞུགས་མཆོག་འཛིན་གྱིས་དམིགས་པ་མ་
ཡིན་ཏེ། འགོག་ལམ་གཉིས་ནི་ཉོན་མོངས་པའི་དྲི་མས་དག་པ་ཡིན་ལ། ཚུལ་
ཁྲིམས་དང་བརྟུལ་ཞུགས་མཆོག་འཛིན་གྱིས་མ་དག་པ་དག་པར་འཛིན་པ་
ཡིན་པའི་ཕྱིར། ལྟ་བ་མཆོག་འཛིན་གྱིས་འགོག་ལམ་ལ་དམིགས་པ་མ་ཡིན་ཏེ།
དེ་དམན་པ་ལ་མཆོག་ཏུ་འཛིན་པ་གང་ཞིག །འགོག་ལམ་ནི་ཆོས་ཐམས་ཅང་
ཀྱི་མཆོག་ཏུ་གྱུར་པ་ཡིན་པའི་ཕྱིར།

གསུམ་པ་རྒྱས་འགྱུར་གྱི་བྱེ་བྲག་ལ་གཉིས། དམིགས་པས་རྒྱས་པ་དང་།
མཚུངས་ལྡན་གྱིས་རྒྱས་པའོ། ། །དང་པོ་ནི། ཟག་མེད་ལ་དམིགས་མ་དམིགས་
ཀྱི་ཁྱད་པར་དེ་ལྟར་ཡིན་ན། དམིགས་པའི་སྒོ་ནས་རྒྱས་འགྱུར་གྱི་ཁྱད་པར་ཇི་
ལྟ་བུ་ཞེ་ན། དེ་འཆད་པ་ལ། ཕྲ་རྒྱས་ཀུན་ཏུ་འགྲོ་རྣམས་ནི། །ཞེས་སོགས་རྐང་
པ་དྲུག་གསུངས། ཕྲ་རྒྱས་ཀུན་ཏུ་འགྲོ་བ་ཡིན་པ་དེ་རྣམས་ནི་དམིགས་པའི་སྒོ་
ནས་ཁམས་རང་གི་སའི་སྤང་བྱ་རིགས་ལྔ་པོ་ཐམས་ཅད་རྒྱས་པར་འགྱུར་ཏེ།
ལྟ་བས་བདག་གིར་བྱས་ཤིང་སྲེད་པས་ཡོངས་སུ་རྒྱས་པའི་ཕྱིར། ཀུན་འགྲོ་མ་
ཡིན་པའི་ཕྲ་རྒྱས་རིགས་ལྔ་པོ་རྣམས་ནི་རིགས་ལྔ་པོ་ཐམས་ཅད་དུ་རྒྱས་པར་
འགྱུར་བ་མ་ཡིན་ཏེ། དེ་དམིགས་པའི་སྒོ་ནས་རང་ཁོ་ནའི་རིགས་སུ་རྒྱས་པར་
འགྱུར་བའི་ཕྱིར། དེ་ཐམས་ཅད་ལ་ངེས་སམ་ཞེ་ན། ཟག་མེད་ལ་དམིགས་
པའི་ལོག་ལྟ་སོགས་གོང་མའི་ཡུལ་ཅན་གྱི་ཕྲ་རྒྱས་ནི་ཟག་མེད་ལ་དམིགས་
ཀྱང་དམིགས་པའི་སྒོ་ནས་རྒྱས་པ་མ་ཡིན་ཏེ། ཟག་མེད་ལ་དམིགས་པའི་ལོག་
ལྟ་སོགས་གོང་མའི་ཡུལ་ཅན་གྱི་ཕྲ་རྒྱས་དེ་དག་གི་ཡུལ་ལ་སྲེད་པས་བདག་
གིར་མ་བྱས་ཤིང་། ཟག་མེད་ནི་ཡུལ་ཉོན་མོངས་པ་དེ་དག་གི་གཉེན་པོ་ཡིན་
པའི་ཕྱིར།
གཉིས་པ་ནི། དམིགས་པའི་སྒོ་ནས་རྒྱས་ཚུལ་དེ་ལྟར་ཡིན་ན། མཚུངས་
( ༨ བ) ལྡན་གྱི་སྒོ་ནས་རྒྱས་ཚུལ་དེ་ཇི་ལྟ་བུ་ཞེ་ན། དེ་འཆད་པ་ལ། གང་ཞིག་
གང་དང་ཞེས་སོགས་Īཀ་ཕྱེད་བྱུང༌། ཚོར་སོགས་སེམས་ཀྱི་ས་མང་པོ་ལ་
སོགས་པ་སེམས་བྱུང་གང་རྣམས་དང་མཚུངས་པར་ལྡན་པའི་ཕྲ་རྒྱས་དེ་ནི་
ཆོས་ཅན། མཚུངས་ལྡན་གྱི་སྒོ་ནས་རྒྱས་པར་འགྱུར་བའི་ཕྲ་རྒྱས་ཡིན་ཏེ། ཕྲ་
རྒྱས་གང་ཞིག །ཚོར་སོགས་སེམས་བྱུང་སེམས་ཀྱི་ས་མང་དང་མཚུངས་པར་
ལྡན་པའི་ཕྱིར།
གསུམ་པ་ངོ་བོ་ལ་ལྟོས་པའི་རབ་དབྱེ་ལ་གསུམ། དངོས་དང༌། རྩ་བའི་བྱེ་

བྲག །དྲི་བ་ལུང་མ་བསྟན་གྱི་ཞར་བྱུང་ངོ༌། །དང་པོ་ནི། དེ་ལྟར་དགུ་བཅུ་
བརྒྱད་དུ་འདོད། །ཅེས་བཤད་ན། དེ་དག་ལ་ལུང་དུ་བསྟན་པ་དུ་ཡོད། ལུང་
དུ་མ་བསྟན་པ་དུ་ཡོད་ཅེ་ན། དེ་འཆད་པ་ལ། གོང་མ་ཐམས་ཅད་ལུང་མ་
བསྟན། །ཞེས་སོགས་རྐང་པ་བཞི་གསུངས། ཁམས་གོང་མའི་ཉོན་མོངས་པ་ཕྲ་
རྒྱས་ཐམས་ཅད་བསྒྲིབས་ལུང་མ་བསྟན་ཡིན་ཏེ། ཁམས་གོང་མ་ན་མི་དགེ་བ་
མེད་ཅིང༌། དེ་དག་ཉོན་མོངས་ཡིན་པས་དགེ་བ་དང་མ་བསྒྲིབས་ལུང་མ་
བསྟན་དུ་འགྱུར་བ་མི་སྲིད་པའི་ཕྱིར།
ཚོགས་ལ་ལྟ་བ་དང་མཐར་འཛིན་པར་ལྟ་བ་དང༌། དེ་གཉིས་དང་ལྷན་ཅིག་
འདོད་ཁམས་ན་ཡོད་པའི་འཇིག་
མཚུངས་ལྡན་གྱི་མ་རིག་པའང་བསྒྲིབས་ལུང་མ་བསྟན་ཡིན་གྱི་མི་དགེ་བ་མ་
ཡིན་ཏེ། འཇིག་ལྟས་བདག་དང་བདག་གི་བ་ལ་རྨོངས་པ་ཡིན་གྱི། སུ་ལ་ཡང་
མི་གནོད་པའི་ཕྱིར་དང༌། མཐར་ལྟ་ནི་ཐར་པ་དང་མཐུན་པའི་ཕྱིར། འདོད་
པའི་ཁམས་འདིར་འཇིག་ལྟ་དང་མཐར་ལྟ་གཉིས་དང་མཚུངས་ལྡན་གྱི་མ་
རིག་པ་དང་བཅས་པའི་ལྷག་མ་འདོད་ཆགས་ལ་སོགས་པ་རྣམས་ནི་འདིར་
གཅིག་ཏུ་མི་དགེ་བ་ཡིན་ཏེ། རྣམ་སྨིན་ཡིད་དུ་མི་འོང་བ་འབྱིན་པའི་ཕྱིར།
གཉིས་པ་རྩ་བའི་བྱེ་བྲག་ནི། ཕྲ་རྒྱས་དེ་དག་ལས་མི་དགེ་བའི་རྩ་བ་ཡིན་
པ་དུ། ལུང་མ་བསྟན་གྱི་རྩ་བ་ཡིན་པ་དུ། མ་ཡིན་པ་དུ་ཡོད་ཅེ་ན། དེ་འཆད་
པ་ལ། འདོད་ན་འདོད་( ༩ན) ཆགས་ཁོང་ཁྲོ་དང་། །ཞེས་སོགས་རྐང་པ་
བརྒྱད་གསུངས། འདོད་པའི་ཁམས་ན་འདོད་ཆགས་ཁོང་ཁྲོ་དང་ལྟ་བ་དང་
པོ་གཉིས་དང་མཚུངས་ལྡན་ལས་གཞན་པའི་རྨོངས་པ་མ་རིག་པ་དང་གསུམ་
པོ་རྣམས་ནི་མི་དགེ་བའི་རྩ་བ་ཡིན་ཏེ། རང་གི་ངོ་བོ་མི་དགེ་བ་ཡིན་ཞིང་།
གསུམ་ལས་མི་དགེ་བ་ཐམས་ཅད་འབྱུང་བའི་ཕྱིར། གསུམ་པོ་དེ་ལས་གཞན་
པའི་འདོད་ཆགས་སོགས་མི་དགེ་བའི་རྩ་བ་མ་ཡིན་ཏེ། རྩ་བའི་རྒྱུ་མཚན་མ་
ཚང་བའི་ཕྱིར། ཁ་ཆེ་བས་ནི། ལུང་མ་བསྟན་གྱི་རྩ་བ་གསུམ་ཡོད་དེ། སྲེད་པ་

དང་། མ་རིག་པ་དང་། ལྟ་བ་དང་གསུམ་པོ་ནི་ལུང་མ་བསྟན་གྱི་རྩ་བ་ཡིན་
པའི་ཕྱིར། གསུམ་པོ་དེ་དག་ལས་གཞན་ཐེ་ཚོམ་དང་ང་རྒྱལ་ལུང་མ་བསྟན་གྱི་
རྩ་བ་མ་ཡིན་ཏེ། རྩ་བའི་དོན་བརྟན་པ་དང་། དམའ་བ་ལ་འཇུག་ལ། ཐེ་ཚོམ་
ནི་རྣམ་པ་གཉིས་སུ་འཇུག་པའི་གཡོ་བ་དང་། ང་རྒྱལ་ནི་སེམས་ཁེངས་པའི་
རྣམ་པས་འཇུག་པས་མཐོ་བར་འཇུག་པའི་ཕྱིར། ང་རྒྱལ་མི་དགེ་བའི་རྩ་བ་མ་
ཡིན་ཏེ། ང་རྒྱལ་ནི་སེམས་ཁེངས་པའི་རྣམ་པས་འཇུག་པས་མཐོ་བར་འཇུག་
པའི་ཕྱིར། གཞན་ཉི་འོག་བྱེ་བྲག་སྨྲ་བ་ནི། ལུང་མ་བསྟན་གྱི་རྩ་བ་བཞི་ཡོད་
ཟེར། དེ་དག་གང་ཞེ་ན་ཡོད་དེ། ཁམས་གོང་མ་གཉིས་ཀྱི་སྲེད་པ་དང་ལྟ་བ་
དང་ང་རྒྱལ་དང་བཤད་མ་ཐག་པའི་རྨོངས་པ་མ་རིག་པ་རྣམས་སུ་ཡོད་པའི་
དེ་དག་ལུང་མ་བསྟན་གྱི་རྩ་བ་ཡིན་པའི་རྒྱུ་མཚན་ཡོད་དེ། བསམ་
ཕྱིར།
གཏན་ལ་སྲེད་པ་ཤས་ཆེ་བ་དང་། བསམ་གཏན་ལ་བརྟེན་ནས་རྟག་ལྟ་སོགས་
སྐྱེ་བར་བྱེད་པའི་ལྟ་བ་ཤས་ཆེ་བ་དང་། དེ་ལ་བརྟེན་ནས་བདག་ནི་བསམ་
གཏན་ཐོབ་པ་ཡིན་གྱི། གཞན་གྱིས་མ་ཡིན་སྙམ་པའི་ང་རྒྱལ་གསུམ་འབྱུང་།
དེ་དག་ཀྱང་མ་རིག་པའི་དབང་གིས་འབྱུང་བའི་ཕྱིར།
གསུམ་པ་དྲི་བ་ལུང་མ་བསྟན་གྱི་ཞར་བྱུང་ལ། ཁོ་ན་རེ། མདོ་ལས། ལུང་
མ་བསྟན་གྱི་དངོས་པོ་བཅུ་བཞི་གསུངས་ན། (༩བ) ཐམས་ཅད་མི་དགེ་བར་
ལུང་མ་བསྟན་པ་ཡིན་ནམ་ཞེ་ན། དེའི་ལན་འཆད་པ་ལ། མགོ་གཅིག་དང་ནི་
རྣམ་ཕྱེ་དང༌། །ཞེས་སོགས་རྐང་པ་བཞི་གསུངས། དྲི་བ་ལ་བཞི་ཡོད་དེ། མགོ་
གཅིག་པའི་དྲི་བ་དང་། རྣམ་པར་ཕྱེ་ནས་ལུང་བསྟན་པའི་དྲི་བ་དང་། དྲིས་
ནས་ལུང་བསྟན་པར་བྱ་བའི་དྲི་བ་དང་། ལན་མ་བཏབ་པར་བཞག་པར་བྱ་
བའི་དྲི་བ་རྣམས་སུ་ཡོད་པའི་ཕྱིར། སེམས་ཅན་སྐྱེས་པ་འཆི་འམ། ཞེས་དྲི་བ་
ནི། མགོ་མཐའ་གཅིག་ཏུ་ལུང་བསྟན་པའི་དྲི་བ་ཡིན་ཏེ། སེམས་ཅན་སྐྱེས་པ་
རྣམས་འཆི་བ་ལས་མ་འདས་པས་འཆིའོ། །ཞེས་མགོ་མཐའ་གཅིག་ཏུ་ལུང་

བསྟན་པར་བྱ་བ་ཡིན་པའི་ཕྱིར། སེམས་ཅན་ཤི་བ་སྐྱེའམ་མི་སྐྱེ་ཞེས་དྲི་བ་ལྟ་
བུ་རྣམ་པར་ཕྱེ་ནས་ལུང་བསྟན་པར་བྱ་བ་ལན་བཏབ་པའི་དྲི་བ་ཡིན་པའི་
ཕྱིར། ཉོན་མོངས་ཅན་རྣམས་སྐྱེ་ལ་ཉོན་མོངས་དང་བྲལ་བ་མི་སྐྱེ་ཞེས་ལན་
རྣམ་པར་ཕྱེ་ནས་གདབ་པར་བྱ་བ་ལུང་བསྟན་པ་ཡིན་པའི་ཕྱིར། མི་འདི་ཁྱད་
པར་འཕགས་སམ་མི་འཕགས་ཞེས་དྲི་བ་ལྟ་བུ་ནི་དྲིས་ནས་ལུང་བསྟན་པར་
བྱ་བའི་དྲི་བ་ཡིན་ཏེ། འགྲོ་བ་གང་ལ་ལྟོས་ཏེ་ཞེས་དྲིས་པ་ལ་ལྷ་ལ་ལྟོས་ནས་
དམན་ལ། ངན་སོང་བ་ལ་ལྟོས་ནས་ཁྱད་པར་འཕགས་ཞེས་དྲིས་ནས་ལུང་
བསྟན་པར་བྱ་བའི་དྲི་བ་ཡིན་པའི་ཕྱིར། ཕྱི་རོལ་པ་ཁ་ཅིག །གང་ཟག་གི་
བདག་ཕུང་པོ་དང་རྫས་གཅིག་དང་རྫས་ཐ་དད་གང་ཡིན་ཞེས་དྲི་བ་དང་།
བདག་དང་འཇིག་རྟེན་མཐའ་དང་ལྡན་ནམ་མི་ལྡན། གཉིས་ཀའམ་གཉིས་ཀ་
མ་ཡིན་ཞེས་པ་དང་། བདག་དང་འཇིག་རྟེན་རྟག་གམ་མི་རྟག་གཉིས་ཀའམ་
གཉིས་ཀ་མ་ཡིན་ཞེས་པ་དང་། དེ་བཞིན་དུ་གཞན་ཕུང་པོ་སོགས་དང་ལ་
སོགས་པས་བསྡུས་པ་དེ་བཞིན་གཤེགས་པ་གྲོངས་ཕན་ཆད་འབྱུང་ངམ་མི་
འབྱུང་ངམ་གཉིས་ཀའམ་གཉིས་ཀ་མ་ཡིན་ནམ་ཞེས་དྲི་བའི་དྲི་བ་རྣམས་ནི་
ལན་མ་བཏབ་པར་ལུང་བསྟན་པར་བཞག་པར་བྱ་བ་ལྟ་བུ་དྲི་བ་ལུང་དུ་མ་
བསྟན་པ་ཡིན་ཏེ། བདག་( ༡་ན) དང་འཇིག་རྟེན་ཕུང་པོ་དང་རྫས་གཅིག་
གས་གང་དུ་མེད་དོ། །ཞེས་སོགས་སུ་ལུང་བསྟན་ན་དེ་
དང་རྫས་ཐ་དད་སོགས་གང་དུ་མེད་དོ།
དག་སྐྲག་ནས་བསྟན་པ་ལ་མི་འཇུག་པར་དགོངས་ནས་ལུང་མ་བསྟན་པར་
བཞག་པར་མཛད་པ་ཡིན་པའི་ཕྱིར།
བཞི་པ་དུས་ལ་ལྟོས་པའི་ལྡན་ཚུལ་ལ་གསུམ། དངོས་དང༌། ཞར་ལ་དུས་
ཀྱི་རྣམ་བཞག་ལ་དཔྱད་པ། སྤངས་བྲལ་གྱི་ཁྱད་པར་རོ། །དང་པོ་ནི། སྤྱིར་
ཉོན་མོངས་ལ་རང་གི་མཚན་ཉིད་པའི་ཉོན་མོངས་དང༌། ཉོན་མོངས་སྤྱི་པ་
ཞེས་པ་གཉིས་ལས། འདོད་ཆགས་དང་ཁོང་ཁྲོ་ང་རྒྱལ་གསུམ་ནི། རང་གི་

མཚན་ཉིད་པའི་ཉོན་མོངས་པ་ཞེས་བྱ་བ་ཡིན་ཏེ། ཡུལ་སྡུག་མི་སྡུག་མཐོང་བ་
ལ་དམིགས་ནས་སྐྱེ་བ་ཡིན་གྱི་ཡུལ་ཐམས་ཅད་ལ་དམིགས་ནས་སྐྱེ་བ་མ་ཡིན་
དུས་ཐམས་ཅད་དུའང་སྐྱེ་བ་མ་ཡིན་པའི་ཕྱིར། ཉོན་མོངས་ཅན་གྱི་མ་
རིག་པ་ཐེ་ཚོམ་ཉོན་མོངས་ཅན་གྱི་ལྟ་བ་ནི། ཉོན་མོངས་སྤྱི་པ་ཞེས་བྱ་བ་ཡིན་
ཞིང་།
ཏེ། ཟག་བཅས་ཀྱི་ཕུང་པོ་ཐམས་ཅད་ལ་དམིགས་ནས་དུས་ཐམས་ཅད་དུ་སྐྱེ་
བའི་ཕྱིར། དེ་ལ་ཁོ་ན་རེ། ཉོན་མོངས་ལ་མཚན་ཉིད་པ་དང་སྤྱི་པ་གཉིས་ཡོད་
ན། དེ་གཉིས་ལྡན་ཚུལ་ཇི་ལྟ་བུ་ཞེ་ན། དེ་འཆད་པ་ལ། འདས་དང་ཉེར་
གནས་འདོད་ཆགས་དང་། །ཞེས་སོགས་ཤོཀ་གཉིས་གསུངས། འདས་པ་དང་
ད་ལྟར་བ་ཉེ་བར་གནས་པའི་འདོད་ཆགས་དང་ཁོང་ཁྲོ་དང་ང་རྒྱལ་དག་ནི་
ཆོས་ཅན། ཁྱོད་མ་སྤངས་པའི་གང་ཟག་ཁྱོད་དང་ཁྱོད་ཀྱི་ཡུལ་དངོས་པོ་
རྣམས་དང་ལྡན་ཏེ། ཡུལ་གང་ལ་རང་ཉིད་སྐྱེས་ནས་མ་སྤངས་ཀྱི་བར་དུ་ཡུལ་
དངོས་པོ་དེ་དང་རང་རྒྱུད་ལྡན་གྱི་གང་ཟག་དེ་ལྡན་པར་བྱེད་པ་ཡིན་པའི་
ཕྱིར། ཡིད་ཀྱི་རྣམ་ཤེས་ཀྱི་འཁོར་དུ་བྱུང་བའི་འདོད་ཆགས་དང་ཁོང་ཁྲོ་དང་
ང་རྒྱལ་གསུམ་པོ་དེ་དག་གི་མ་འོངས་པས་ཡུལ་དུས་གསུམ་པོ་ཀུན་རང་རྒྱུད་
( ༡་བ) ལྡན་གྱི་གང་ཟག་དེ་ལྡན་པར་བྱེད་དེ། ཡིད་ནི་དུས་གསུམ་ཀའི་ཡུལ་
ཅན་ཡིན་པའི་ཕྱིར། ཡིད་ལས་གཞན་དབང་ཤེས་ལྔ་དང་མཚུངས་ལྡན་གྱི་
འདོད་ཆགས་དང་ཁོང་ཁྲོ་གཉིས་སྐྱེ་འགྱུར་རྣམས་ཀྱིས་རང་དང་དུས་མཉམ་
པའི་ཡུལ་ཁོ་ན་རང་རྒྱུད་ཀྱི་གང་ཟག་ལྡན་པར་བྱེད་དེ། དབང་ཤེས་དེ་དག་
རྟོག་མེད་ཡིན་པས་ཡུལ་རང་དང་དུས་མཉམ་པ་ཁོ་ན་ལ་དམིགས་པའི་ཕྱིར།
དེ་མི་སྐྱེ་བའི་ཆོས་ཅན་རྣམས་ཀྱིས་ཡུལ་དུས་གསུམ་པོ་ཐམས་ཅད་དང་རང་
ཀྱི་གང་ཟག་ལྡན་པར་བྱེད་དེ། དེའི་འདས་པ་དང་ད་ལྟར་བ་ཡང་
ཡོད་པའི་ཕྱིར། ལྷག་མ་མ་རིག་པ་ཐེ་ཚོམ་ལྟ་བ་ཉོན་མོངས་ཅན་གསུམ་པོ་
ཀུན་གྱིས་ཡུལ་དུས་གསུམ་པོ་ཀུན་ཏེ་ཐམས་ཅད་དང་རང་རྒྱུད་ལྡན་གྱི་གང་
རྒྱུད་ལྡན་གྱི་གང་ཟག

ཟག་ལྡན་པར་བྱེད་དེ། དེ་གསུམ་པོ་ཉོན་མོངས་སྤྱི་པ་ཡིན་པའི་ཕྱིར།
གཉིས་པ་ཞར་བྱུང་དུས་ཀྱི་རྣམ་གཞག་དཔྱད་པ་ལ་གསུམ། ཡུལ་དུས་
གསུམ་རྫས་སུ་གྲུབ་པ་དང་། དེ་ལ་རྩོད་པ་འགོད་པ་དང་། དེའི་ལན་གདབ་
པའོ། །
དང་པོ་ནི། ཁོ་ན་རེ། དུས་གསུམ་རྫས་སུ་ཡོད་དམ་མེད། ཡོད་ན་རྟག་
རྫས་སུ་འགྱུར་ལ། མེད་ན་ལྡན་པར་ཡང་འགལ་ལོ་ཞེ་ན། དེའི་ལན་འཆད་པ་
ལ། དུས་རྣམས་ཀུན་ཏུ་ཡོད་གསུངས་ཕྱིར། །ཞེས་པ་ནས། དུས་རྣམས་རྣམ་
གཞག་ཞེས་པའི་བར་ཚིག་རྐང་ཕྱེད་བརྒྱད་གསུངས། དུས་རྣམས་ཀུན་ཏུ་རྫས་
སུ་ཡོད་ཀྱང་རྟག་པར་ཐལ་བའི་སྐྱོན་མེད་དེ། འདུས་བྱས་ཀྱི་མཚན་ཉིད་དང་
ལྡན་པའི་ཕྱིར། འདས་མ་འོངས་རྫས་སུ་ཡོད་དེ། ལུང་རིགས་གཉིས་ཀྱིས་གྲུབ་
པའི་ཕྱིར། ལུང་གིས་གྲུབ་སྟེ། མདོ་ལས། འཕགས་པ་ཉན་ཐོས་ཐོས་པ་དང་
ལྡན་པ་འདས་པའི་གཟུགས་ལ་མི་ལྟ་བ་ཡིན་ནོ། །ཞེས་དང་། གང་གི་ཕྱིར་མ་
འོངས་པའི་གཟུགས་ཡོད་པ་དེའི་ཕྱིར། འཕགས་པ་ཉན་
འཕགས་པ་ཉན་ཐོས་ཐོས་པ་དང་
ལྡན་པ་དག་མ་འོངས་པའི་གཟུགས་ལ་མངོན་པར་དགའ་བ་མེད་པ་ཡིན་ནོ།
ཞེས་( ༡༡ན) གསུངས་པའི་ཕྱིར་དང༌། འདས་མ་འོངས་རྫས་སུ་མེད་ན། དེ་ལ་
དམིགས་པའི་རྣམ་ཤེས་སྐྱེ་བར་མི་འགྱུར་བའི་ཕྱིར། རིགས་པས་གྲུབ་སྟེ།
འདས་མ་འོངས་ལ་དམིགས་པའི་རྣམ་ཤེས་ད་ལྟར་བ་ལ་ཡུལ་ཡོད་པའི་ཕྱིར་
དང་། རྣམ་པར་ཤེས་པ་ཡུལ་དང༌། དབང་པོ་གཉིས་ལ་བརྟེན་ནས་སྐྱེ་བའི་
ཕྱིར། འདས་པའི་ལས་རྫས་སུ་ཡོད་དེ། ལས་ཀྱི་རྣམ་སྨིན་གྱི་འབྲས་བུ་ཡོད་
པའི་ཕྱིར། དེས་ན་གཞི་ཐམས་ཅད་ཡོད་པར་སྨྲ་བ་དང༌། རྣམ་པར་ཕྱེ་སྟེ་སྨྲ་
བའི་སྡེ་བའི་ཁྱད་པར་བཞག་ཏུ་ཡོད་དེ། དུས་གསུམ་པོ་དེ་ཐམས་ཅད་རྫས་སུ་
ཡོད་པར་སྨྲ་བའི་ཕྱིར། ཐམས་ཅད་ཡོད་པར་སྨྲ་བའི་སྡེ་པར་འདོད། ད་ལྟར་
བ་དང་འབྲས་བུ་སྐྱེས་མ་ཟིན་པའི་འདས་པ་ཡོད་ཅིང་།མ་འོངས་པ་དང་

འབྲས་བུ་སྐྱེས་ཟིན་པའི་འདས་པ་མེད་ཅེས་ཕྱེ་སྟེ། སྨྲ་བས་ན་རྣམ་པར་ཕྱེ་སྟེ་
སྨྲ་བའི་སྡེ་པ་ཞེས་བརྗོད་པ་ཡིན་པའི་ཕྱིར། ཐམས་ཅད་ཡོད་པར་སྨྲ་བ་དེ་ལ་
རྣམ་པ་བཞི་ཡོད་དེ། དངོས་པོ་གཞན་དུ་འགྱུར་བར་སྨྲ་བ་དང་། མཚན་ཉིད་
གཞན་དུ་འགྱུར་བར་སྨྲ་བ་དང་།གནས་སྐབས་གཞན་དུ་འགྱུར་བར་སྨྲ་བ་
དང་། གཞན་གཞན་དུ་འགྱུར་བ་སྨྲ་བ་ཞེས་བྱ་བ་ཡོད་པའི་ཕྱིར། བཙུན་པ་
ཆོས་སྐྱོབས་དང་པོ་དེ་ཡིན་ཏེ།དེས་མྱུ་གུ་ལྟ་བུ་མ་འོངས་པ་ནས་ད་ལྟར་བ་
དང་།ད་ལྟར་བ་ནས་འདས་པར་འཇུག་པའི་ཚེ་རྫས་གཞན་དུ་མི་འགྱུར་ཡང་
དངོས་པོ་གཞན་དུ་འགྱུར་བ་ཁས་ལེན་པའི་ཕྱིར། དཔེར་ན་གསེར་གྱི་སྣོད་
བཅོམ་ནས་རྒྱན་བྱས་པའི་ཚེ་ཁ་དོག་གཞན་དུ་མི་འགྱུར་ཡང་དབྱིབས་གཞན་
དུ་འགྱུར་བ་བཞིན་དང་། འོ་མ་ཞོར་གྱུར་པའི་ཚེ་རོ་ནུས་གཞན་དུ་གྱུར་ཀྱང་
ཁ་དོག་གཞན་དུ་མི་འགྱུར་བ་བཞིན་ནོ། །བཙུན་པ་དབྱངས་སྒྲོགས་གཉིས་པ་
ཡིན་ཏེ། དེའི་ལུགས་ལ་དེ་ལྟ་བུའི་མྱུ་གུ་དེ་དུས་གསུམ་ཆར་དང་ལྡན་ཡང་།
མཚན་ཉིད་གང་ཤེས་ཆེ་བའི་སྒོ་ནས་འཇོག་པས་མཚན་ཉིད་གཞན་དུ་འགྱུར་
བར་ཁས་( ༡༡བ)ལེན་པའི་ཕྱིར། དཔེར་ན། སྐྱེས་པ་ཞིག་བུད་མེད་གཅིག་ལ་
ཆགས་པའི་ཚེ་བུད་མེད་གཞན་ལ་ཆགས་བྲལ་མིན་ཡང་བུད་མེད་གཅིག་པུ་
དེ་ལ་ཆགས་ཞེས་བརྗོད་པ་བཞིན་ནོ། །བཙུན་པ་དབྱིག་བཤེས་གསུམ་པ་ཡིན་
ཏེ། དེས་དེ་ལྟ་བུའི་ཚེ་བྱ་བ་མ་སྐྱེས་པ་མ་འོངས་པ། བྱ་བ་སྐྱེས་ལ་མ་འགགས་
པ་ད་ལྟར་བ། བྱ་བ་ཞིག་པ་ལ་འདས་པར་འཇོག་པས་གནས་སྐབས་གཞན་དུ་
འགྱུར་བའི་ཕྱིར། དཔེར་ན། རྩིས་ཀྱི་རི་ལུ་གཅིག་བཅུ་དང་བརྒྱ་དང་སྟོང་ལ་
སོགས་པའི་ཤོ་མིག་གོ་སར་བཞག་པ་ན་དེ་དང་དེར་འཇོག་པ་བཞིན་ནོ།
ཞེས་ཟེར། བཙུན་པ་སངས་རྒྱས་ལྷ་བཞི་པ་ཡིན་ཏེ། དེས་སྔ་ཕྱི་བར་གསུམ་ལ་
ལྟོས་ཏེ་འདས་མ་འོངས་ད་ལྟར་བ་ཞེས་འཇོག་པས་གཞན་དུ་འགྱུར་བའི་
ཕྱིར། དཔེར་ན་བུད་མེད་གཅིག་རང་གི་མ་ལ་ལྟོས་ནས་བུ་མོ་དང་། རང་གི་

བུ་མོ་ལ་ལྟོས་ནས་མར་འཇོག་པ་བཞིན་ནོ། །ཞེས་ཟེར། འོ་ན་བཞི་པོ་དེའི་
ནང་ནས་གྲུབ་མཐའ་གང་བཟང་ཞེ་ན་དང་པོ་མི་འཐད་དེ། རྫས་དོར་ལ་
དངོས་པོ་མ་དོར་ཞེས་བྱ་བ་ནི་རང་བཞིན་གཅིག་ལ་རྣམ་འགྱུར་ཐ་དད་དུ་
འདོད་པ་གྲངས་ཅན་གྱི་ལུགས་དང་མཚུངས་པའི་ཕྱིར།
གཉིས་པ་མི་བཟང་སྟེ། དུས་རེ་རེ་ལ་གསུམ་ཀའི་མཚན་ཉིད་དང་ལྡན་པ་
ཁས་ལེན་དགོས་པ་དུས་གསུམ་འཆོལ་བར་འགྱུར་བའི་སྐྱོན་ཡོད་པའི་ཕྱིར།
བཞི་པ་མི་བཟང་སྟེ། དེ་ལྟར་ན་དུས་རེ་རེ་ཡང་དུས་གསུམ་དུ་ཐལ་བའི་སྐྱོན་
ཡོད་པའི་ཕྱིར། གསུམ་པའི་ལུགས་ཅུང་ཟད་བཟང་སྟེ། བྱ་བ་མི་སྐྱེད་པ་ན་མ་
འོངས་པ་དང་། བྱེད་པའི་ཚེ་ད་ལྟར་བ་དང༌། བྱས་ནས་འགག་པ་འདས་ང་
དང་གསུམ་པོ་དེ་ཡིས་དུས་གསུམ་རྣམ་པར་བཞག་པའི་ཕྱིར། འདི་ལའང་
སྐྱོན་ཡོད་པས། དེར་མཚུངས་ལྡན་གྱི་མིག་དབང་ཆོས་ཅན། ད་ལྟར་བ་མ་
ཡིན་པར་ཐལ། བྱ་བ་མི་བྱེད་པའི་ཕྱིར། གཉིས་པ་དེ་ལ་རྩོད་པ་འགོད་པ་དེ་
འཆད་པ་ལ། གེགས་སུ་བྱེད། ཅེས་སོགས་( ༡༢ན) རྐང་པ་ཕྱེད་བཞི་གསུངས།
དུས་གསུམ་ཆོས་ཅན། རྣམ་པ་ཐམས་ཅད་དུ་བྱ་བ་བྱེད་པར་ཐལ། རྣམ་པ་
ཐམས་ཅད་དུ་བྱ་བ་བྱེད་པ་ལ་གེགས་སུས་ཀྱང་བྱེད་མི་ནུས་པའི་ཕྱིར་ཏེ།
རང་རྐྱ་ཐུབ་པའི་རྫས་སུ་གྲུབ་པའི་ཕྱིར། དེ་ཡང་བྱ་བ་དེ་དུས་གསུམ་དང་
གཅིག་དང་གཞན་ཇི་ལྟར་ཡིན། དང་པོ་ལྟར་ན་བྱ་བ་དེ་དུས་གསུམ་ཀ་ཡིན་
པར་ཐལ། དེ་དུས་གསུམ་དང་གཞན་མ་ཡིན་པ་གང་ཞིག །དེ་རྫས་སུ་ཡོང་
པའི་ཕྱིར། གཉིས་པ་ལྟར་ན་བྱ་བ་འདུས་མ་བྱས་སུ་འགྱུར་ཏེ། བྱ་བ་དུས་མ་
ཡིན་པའི་ཕྱིར། དེ་ལ་ཁོ་ན་རེ།། བྱ་བ་མ་སྐྱེས་པ་དང་བྱ་བ་ཞིག་པའི་སྒོ་ནས་
འདས་མ་འོངས་སུ་འཇོག་པའི་ཕྱིར། ཞེ་ན། བྱ་བ་ཆོས་ཅན། རྒྱུ་མཚན་ཅིའི་
ཕྱིར་ན་མ་སྐྱེས་པ་དང་ཞིག་པར་མི་འཐད་པར་ཐལ། ད་ལྟར་བ་དེ་བཞིན་དུ་
རྫས་སུ་ཡོད་པའི་ཕྱིར། སྔར་གྱི་མདོ་དེ་རྣམས་གསུངས་ན། དུས་རྫས་སུ་

ཡོད་པས་མ་ཁྱབ་པར་ཐལ། མདོ་དེ་རྣམས་སྒྲ་ཇི་བཞིན་པ་མ་ཡིན་པའི་ཕྱིར།
གསུམ་པ་དེའི་ལན་བཏབ་པ་འཆད་པ་ལ། ཆོས་ཉིད་དག་ནི་ཟད་པ་ཡིན། །
ཞེས་གསུངས། བྱེ་བྲག་སྨྲ་བ་ན་རེ། སྔར་གྱི་རྩོད་པ་དེ་རྣམས་ཁོ་བོ་ཅག་ལ་མི་
འཇུག་སྟེ། འདུས་བྱས་ཀྱི་ཆོས་ཉིད་དག་ནི་ཟབ་པ་དང་ཕྲ་བ་དང་རྟོགས་པར་
དཀའ་བ་ཡིན་པས་རྟོག་གེའི་ཡུལ་མ་ཡིན་པའི་ཕྱིར། དེས་ན་དུས་གསུམ་རྫས་
སུ་ཡོད་པར་ལུང་ལས་གསུངས་ཤིང་། ཁོ་བོ་ཅག་ནི་ལུང་ཚད་མར་འཛིན་པས་
དུས་གསུམ་རྫས་སུ་ཡོད་པར་འདོད་དོ། །
གསུམ་པ་སྤངས་བྲལ་གྱི་ཁྱད་པར་ལ་གཉིས། དངོས་དང༌། ཆོས་བཅུ་
དྲུག་གང་གི་ཡུལ་ཡིན་དཔྱད་པའོ། །དང་པོ་ནི། སྤང་བྱ་གང་ཞིག །སྤངས་
ན་དེ་དང་བྲལ་བས་ཁྱབ་པའམ། དེ་དང་བྲལ་ན་དེ་སྤངས་པས་ཁྱབ་ཅེ་ན།
དེ་འཆད་པ་ལ། སྡུག་བསྔལ་མཐོང་སྤང་བྱ་སྤངས་ཀྱང་།།ཞེས་སོགས་
ཤློོཀ་གཅིག་གསུངས། ( ༡༢བ) སྤང་བྱ་དེ་དང་བྲལ་ན་སྤངས་པས་ཁྱབ་ཀྱང་།
སྤངས་ན་བྲལ་བས་མ་ཁྱབ་སྟེ། སྡུག་བསྔལ་ཤེས་པ་སྐྱེས་ལ། ཀུན་འབྱུང་ཤེས་
པ་མ་སྐྱེས་པའི་ཚེ་སྡུག་བསྔལ་མཐོང་བས་སྤང་བར་བྱ་བ་སྤངས་ཀྱང་། ཀུན་
འགྲོ་ལྷག་མ་ཀུན་འབྱུང་མཐོང་སྤང་རྣམ་ཤེས་ཀྱིས་དམིགས་པའི་སྡུག་བསྔལ་
མཐོང་སྤང་དེ་དང་ལྡན་པར་བྱེད་པའི་ཕྱིར་དང་། སྒོམ་སྤང་དང་པོའི་རྣམ་པ་
ཆེན་པོའི་ཆེན་པོ་སོགས་བརྒྱད་ཀྱི་བར་ཅི་རིགས་པ་སྤངས་ཀྱང་། དེ་ལ་
དམིགས་པའི་ཡུལ་ཅན་སྒོམ་སྤངས་ཀྱི་དྲི་མ་ལྷག་མ་ཆུང་ངུའི་ཆུང་ངུ་སོགས་
རྣམས་ཀྱི་དྲི་མ་ལྷག་མ་ཆུང་ངུའི་ཆུང་ངུ་དེ་དག་མ་སྤངས་ཀྱི་བར་དུ་སྒོམ་
སྤང་ཆེན་པོའི་ཆེན་པོ་སོགས་དང་ལྡན་པར་བྱེད་པའི་ཕྱིར།
གཉིས་པ་ནི། སྤྱིར་ཆོས་དེ་ལ་བཅུ་དྲུག་ཡོད་དེ། ཁམས་གསུམ་སོ་སོ་ན་
སྡུག་བསྔལ་མཐོང་སྤང་སོགས་སྤང་བྱ་རིགས་ལྔ་ལྔ་སྟེ་བཅོ་ལྔ་དང་ཟག་མེད་
རྣམས་སུ་ཡོད་པའི་ཕྱིར། སེམས་བཅུ་དྲུག་ཡོད་དེ། ཡུལ་བཅུ་དྲུག་པོ་དེ་དག་
 

ཡུལ་དུ་བྱེད་པའི་སེམས་བཅུ་དྲུག་ཡོད་པའི་ཕྱིར། དེ་དག་ལས་གང་ལ་བརྟེན་
ནས་ཕྲ་རྒྱས་རྣམས་རྒྱས་པར་འགྱུར་ཞེ་ན། དེ་འཆད་པ་ལ། སྡུག་བསྔལ་རྒྱུ་
མཐོང་གོམས་པ་ཡིས། །ཞེས་སོགས་ཤོཀ་གསུམ་གསུངས། སྡུག་བསྔལ་མཐོང་
གོམས་པ་སྟེ་སྒོམ་པ་ཡིས་
སྤང་དང་དེའི་རྒྱུ་ཀུན་འབྱུང་མཐོང་སྤང་དང༌།
སྤངས་བར་བྱ་བ་དག །འདོད་ཁམས་ལས་སྐྱེས་པ་ནི་རྣམ་ཤེས་ལྔ་ཡིས་སྤྱོད་
ཡུལ་ཡིན་ཏེ། འདོད་པར་རང་གི་སྡུག་བསྔལ་དང་ཀུན་འབྱུང་མཐོང་སྤང་གི་
སེ མ ས ་ག ཉི ས ་སྒོ མ ་སྤང ་དགེ་བ་ཐོས་བསམ་གྱི་སེམས་དེ་གསུམ་དང་།
གཟུགས་སུ་གཏོགས་པའི་སྒོམ་སྤང་ཐོས་སྒོམ་གྱི་སེམས་གཅིག་དང་། དྲི་མེད་
ཆོས་ཤེས་རྣམས་ཀྱི་སྤྱོད་ཡུལ་ཡིན་པའི་ཕྱིར།
གཟུགས་ཁམས་ལས་སྐྱེས་པའི་
སྡུག་བསྔལ་མཐོང་སྤང་། ཀུན་འབྱུང་མཐོང་སྤང་དང་སྒོམ་སྤང་རྣམས་ནི་
རྣམ་ཤེས་བརྒྱད་༡༣ན)ཀྱི་སྤྱོད་ཡུལ་ཡིན་ཏེ།
བསྔལ་མཐོང་སྤང་དང་ཀུན་འབྱུང་མཐོང་སྤང་དང་། སྒོམ་སྤང་གི་སེམས་
གཟུགས་ཁམས་རང་གི་སྡུག་
གསུམ་དང་། འོག་འདོད་པའི་སྡུག་བསྔལ་མཐོང་སྤང་སོགས་སེམས་གསུམ་
དང་། གོང་མ་གཟུགས་མེད་ཀྱི་སེམས་གཅིག་དང་དྲི་མེད་རྗེས་ཤེས་ཀྱིའང་
སྤྱོད་ཡུལ་ཡིན་པའི་ཕྱིར། གཟུགས་མེད་ལས་སྐྱེས་པའི་སྡུག་བསྔལ་མཐོང་
སྤང་དང་ཀུན་འབྱུང་མཐོང་སྤང་སྒོམ་སྤང་དང་རིགས་གསུམ་ནི་རྣམ་ཤེས་
བཅུའི་སྤྱོད་ཡུལ་ཡིན་ཏེ། འདོད་པ་སོགས་ཁམས་གསུམ་དུ་གཏོགས་པ་སྡུག་
བསྔལ་དང་ཀུན་འབྱུང་དང་སྒོམ་སྤང་གི་སེམས་གསུམ་གསུམ་སྟེ་དགུ་དང་
ཟག་མེད་རྗེས་ཤེས་ཕྱོགས་ཀྱི་སྤྱོད་ཡུལ་ཡིན་པའི་ཕྱིར། ཁམས་གསུམ་དུ་
གཏོགས་པའི་འགོག་པ་དང་ལམ་མཐོང་བས་སྤང་བར་བྱ་བ་གཉིས་ནི་འདོད་
པར་རྣམ་ཤེས་དྲུག་དང་། གཟུགས་ཁམས་སུ་དགུ་དང་གཟུགས་མེད་དུ་བཅུ་
གཅིག་གི་སྤྱོད་ཡུལ་ཡིན་ཏེ། འདོད་པར་སྔར་བཤད་པའི་སེམས་ལྔའི་སྟེང་དུ་
འགོག་ལམ་རང་གི་སེམས་ལྷག་མ་བསྣན་པའི་རྣམ་ཤེས་དྲུག་དང༌། གཟུགས་

ཁམས་སུ་སྔར་བཤད་པའི་བརྒྱད་ཀྱི་སྟེང་དུ་འགོག་ལམ་མཐོང་སྤོང་གི་སེམས་
དགུས་དམིགས། གཟུགས་མེད་དུ་སྔར་བཤད་པའི་བཅུའི་སྟེང་དུ་འགོག་ལམ་
མཐོང་སྤང་རང་གི་སེམས་ལྷག་པ་སྟེ་
སྤྱོད་ཡུལ་ཡིན་པའི་ཕྱིར།
།་སེམས་ལྷག་པ་སྟེ་བསྣན་པས་རྣམ་ཤེས་བཅུ་གཅིག་གི་
བཤད་མ་ཐག་པ་ལྟར་ཡིན་གྱི་ས་གོང་མ་གཉིས་ཀྱི་
བ དེ ན ་པ ་དང ་པོ ་ག ཉི ས ་ཀྱི་ཀུན་འགྲོས་ཀྱང་འདོད་པར་མ་དམིགས་ལ།
གཟུགས་མེད་ཀྱི་སྒོམ་སྤང་དགེ་བའི་སེམས་ཀྱིས་ཀྱང་འདོད་པར་མ་དམིགས་
ཏེ། འདོད་པ་དང་གཟུགས་མེད་རིང་བ་རྣམ་པ་བཞིས་རིང་བའི་ཕྱིར། གོང་
མའི་ཉོན་མོངས་ཀྱིས་འདོད་ཉོན་ལ་མ་དམིགས་ཏེ། དེ་དེ་ལ་འདོད་ཆགས་
དང་བྲལ་བའི་ཕྱིར། ( ༡༣བ) ཟག་མེད་ནི་རྣམ་ཤེས་བཅུའི་སྤྱོད་ཡུལ་ཅན་ཡིན་
ཏེ། ཁམས་གསུམ་གྱི་སྤང་བྱ་རིགས་ལྔའི་མཐའ་མ་འགོག་པ་དང་ལམ་མཐོང་
སྤང་དང་སྒོམ་སྤང་སྟེ་གསུམ་གསུམ་དང་ཟག་པ་མེད་པའི་སེམས་རང་ཉིད་
བཅུའི་དམིགས་པའི་སྤྱོད་ཡུལ་ཅན་ཡིན་པའི་ཕྱིར། འགོག་བདེན་དང་ལམ་
བདེན་ཟག་མེད་ལ་དམིགས་པའི་ལོག་ལྟ་དང་མཚུངས་ལྡན་གྱི་རྣམ་ཤེས་
ཐོས་བསམ་སྒོམ་གསུམ་གྱི་ཤེས་རབ་ཟག་བཅས་རྣམས་དང་
མཚུངས་ལྡན་གྱི་རྣམ་ཤེས་དང་ཆོས་ཤེས་དང་རྗེས་ཤེས་ཀྱི་སེམས་ཀྱི་ཡུལ་
ཡིན་ལ། བརྟགས་མིན་གྱི་འགོག་པ་དགེ་བ་ཟག་བཅས་ཀྱི་སེམས་ཀྱི་ཡུལ་ཡིན་
གྱི་གཞན་གྱི་མ་ཡིན་ནོ། །
སོགས་དང་།
གསུམ་པ་སེམས་ཕྲ་རྒྱས་དང་བཅས་པ་བཞག་པ་ནི། ཁོ་ན་རེ། ཕྲ་རྒྱས་
དང་བཅས་པའི་སེམས་དེ་ལ་ཕྲ་རྒྱས་དེ་རྒྱས་པར་འགྱུར་བས་ཁྱབ་བམ་ཞེ་ན།
དེ་འཆད་པ་ལ། ཉོན་མོངས་ཕྲ་རྒྱས་ཞེས་སོགས་རྐང་པ་གཉིས་
སེམས་ཉོན་མོངས་པ་ཅན་ལས་རྒྱས་པར་འགྱུར་བ་དང་། རྒྱས་པར་མི་འགྱུར་
ཀྱང་ཕྲ་རྒྱས་དང་བཅས་པ་རྣམ་པ་གཉིས་ཀ་ཡོད་པ་ཡིན་ཏེ། སོ་སྐྱེའི་ཉོན་
མོངས་པ་ཅན་གྱི་སེམས་ལ་འདོད་ཆགས་སོགས་དམིགས་པ་དང་མཚུངས་

ལྡན་གཉིས་ཀས་རྒྱས་ཤིང་བཅས། འཕགས་པ་འགའ་ཞིག་ལ་མཚུངས་ལྡན
སྤངས་ཀྱང་དམིགས་པས་རྒྱས་པ་དང་བཅས་པ་ཡོད་པའི་ཕྱིར།
སྡུག་བསྔལ
མཐོང་སྤང་བྱ་སྤངས་ཀྱང་། །ཀུན་འགྲོ་ལྷག་མ་རྣམས་ཀྱི་ལྡན། །ཞེས་གསུངས
པ་ལྟར་རོ། །སེམས་ཉོན་མོངས་པ་དང་བཅས་པ་ལ་མི་རྒྱས་པ་ཡོད་དེ། དགྲ
བཅོམ་པ་རྣམས་ལ་འདས་པའི་སེམས་ཉོན་མོངས་པ་ཅན་ཉོན་མོངས་པ་དང
ལྷན་ཅིག་གནས་པ་རྣམས་དང༌། མ་འོངས་པ་མི་སྐྱེ་བའི་ཆོས་ཅན་གྱི་སེམས
ཉོན་མོངས་ཅན་ཉོན་མོངས་པ་དང་ལྷན་ཅིག་( ༡༤ན) གནས་པ་བཞིན་ཡིན་
པའི་ཕྱིར། ཉོན་མོངས་པ་ཅན་མ་ཡིན་པའི་སེམས་ལ་དམིགས་པའི་སྒོ་ནས
རྒྱས་པར་འགྱུར་བ་ཕྲ་རྒྱས་དང་བཅས་པ་ཡོད་ཀྱི་རྒྱས་པར་མི་འགྱུར་བ་ཕྲ་
རྒྱས་དང་བཅས་པ་མེད་དེ། དེ་ཕྲ་རྒྱས་དང་ལྷན་ཅིག་ཏུ་མི་འབྱུང་བའི་ཕྱིར
བཞི་པ་ཉོན་མོངས་སྐྱེ་ཚུལ་ལ་གཉིས། གོ་རིམ་དང་། སྐྱེ་བའི་རྒྱུའོ། །དང་པོ་ནི
ཕྲ་རྒྱས་རྣམས་སྐྱེ་བའི་རིམ་པ་ཇི་ལྟར་ཡིན་ཞེ་ན། དེ་འཆད་པ་ལ། རྨོངས་ལས
ཐེ་ཚོམ་དེ་ནས་ནི། །ཞེས་སོགས་རྐང་པ་དྲུག་གསུངས། ཉོན་མོངས་པ་ཕྲ་རྒྱས
རྣམས་སྐྱེ་བའི་རིམ་པ་ཡོད་དེ། བདེན་པའི་དོན་ལ་རྨོངས་པ་མ་རིག་པ་ལས
སྡུག་བསྔལ་སོགས་ཡོད་དམ་མེད་སྙམ་པའི་ཐེ་ཚོམ་སྐྱེ། དེ་ནས་ཐེ་ཚོམ་ཅན
དེས་ལོག་པར་བཤད་པ་ཐོས་པས་དེ་དག་མེད་དོ་སྙམ་པའི་ལོག་ལྟ་སྐྱེ། དེ་
ནས་ཕུང་པོ་ལ་བདག་དང་བདག་གིར་འཛིན་པའི་འཇིག་ཚོགས་ལ་ལྟ་བ་
བྱུང་། དེ་ནས་ཕུང་པོ་རྟག་ཆད་དུ་འཛིན་པའི་མཐར་འཛིན་གྱི་ལྟ་བ་འབྱུང་
དེ་ནས་གང་ལ་མཐར་བཟུང་བ་དེས་དག་པར་འཛིན་པ་ཚུལ་ཁྲིམས་མཆོག་
འཛིན་འབྱུང་། གནས་གང་གིས་དག་པར་ཡིད་ཆེས་པ་དེ་ལ་མཆོག་ཏུ་འཛིན་
པའི་ལྟ་བ་མཆོག་འཛིན་འབྱུང༌། དེ་ནས་རང་གི་ལྟ་བ་ལ་ཆགས་པའི་ང་རྒྱལ་
དང་གཞན་གྱི་ལྟ་བ་ལ་སྡང་བའི་ཞེ་སྡང་འབྱུང་བ་གོ་རིམ་དེ་ལྟར་དུ་འབྱུང་
བའི་ཕྱིར། གཉིས་པ་ནི། རིམ་པ་དེ་ལྟར་ཡིན་ན། དེ་སྐྱེ་བའི་རྒྱུ་ཇི་ལྟ་བུ་ཞེ་ན།

དེ་འཆད་པ་ལ། ཕྲ་རྒྱས་སྤངས་པ་མ་ཡིན་དང༌། །ཞེས་སོགས་ཤློོཀ་གཅིག་
གསུངས། ཉོན་མོངས་པ་ཕྲ་རྒྱས་དེ་ནི་རྒྱུ་གསུམ་ཚང་བ་ལས་སྐྱེ་བ་ཡིན་ཏེ། ཕྲ་
རྒྱས་སྤངས་པ་མ་ཡིན་པའི་རྒྱུའི་སྟོབས་དང༌། ཉོན་མོངས་སྐྱེ་བ་དང་རྗེས་སུ་
མཐུན་པའི་ཡུལ་ལ་ནི་ཉེ་བར་གནས་པ་ཡུལ་གྱི་སྟོབས་དང་། ( ༡༤བ) ཚུལ་
བཞིན་མ་ཡིན་པའི་ཡིད་ལ་བྱེད་པ་སྦྱོར་བའི་སྟོབས་དང་གསུམ་ཚང་བ་ལས་
ཉོན་མོངས་པ་ཕྲ་རྒྱས་རྣམས་སྐྱེ་བའི་ཕྱིར།
རྣམ་གྲངས་བཤད་པ།
༈ ལྔ་པ་རྣམ་གྲངས་བཤད་པ་ལ། མདོ་ལས་གསུངས་པའི་རྣམ་གྲངས་
དང་། བསྟན་བཅོས་ལས་གསུངས་པའི་རྣམ་གྲངས་གཉིས་ལས། དང་པོ་ལ།
དངོས་དང་། ངེས་ཚིག་གཉིས། དང་པོ་ལ། ཟག་པ་དང༌། ཆུ་སྦྱོར་དང་། ཉེར་
ལེན་བཤད་པ་གསུམ། དང་པོ་ལ། འདོད་པའི་ཟག་པ་བཤད་པ། སྲིད་པའི་
ཟག་པ་བཤད་པ། མ་རིག་པའི་ཟག་པ་བཤད་པ་དང་གསུམ། དང་པོ་ནི།
ཆོས་མངོན་པ་བ་རྣམས་མདོ་འཆད་པར་སྤྲོ་ན། མདོ་ལས། ཟག་པ་དང་ཆུ་བོ་
དང་སྦྱོར་བ་དང་ཉེར་ལེན་ཞེས་བཤད་ན། དེ་གང་ཞེ་ན། དང་པོ། འདོད་
པའི་ཟག་པ་འཆད་པ་ལ། འདོད་ན་གཏི་མུག་མ་གཏོགས་པའི། །ཉོན་མོངས་
ཀུན་ནས་བཀྲིས་བཅས་ཟག །ཅེས་གསུངས། འདོད་པ་ན་གཏི་མུག་མ་རིག་པ་
མ་གཏོགས་པའི་ཉོན་མོངས་པ་ལྟ་བུ་བཅུ་གཉིས་ཐེ་ཚོམ་བཞི་ཆགས་སྡང་ང་
རྒྱལ་གསུམ་ལྔ་ལྔ་སྟེ་སུམ་ཅུ་རྩ་གཅིག་དང༌། ངོ་ཚ་ཁྲེལ་མེད་སོགས་ཀུན་ནས་
བཀྲིས་པ་བཅུ་དང་བཅས་པ་བཞི་བཅུ་རྩ་གཅིག་ཆོས་ཅན། འདོད་པའི་ཟག་
པ་ཡིན་ཏེ། ཕལ་ཆེར་འདོད་པའི་ཡོན་ཏན་ལ་དམིགས་པའི་ཟག་པ་ཡིན་
ཕྱིར། གཉིས་པ་སྲིད་པའི་ཟག་པ་འཆད་པ་ལ། གཟུགས་དང་གཟུགས་ནི་མེད་
པ་ན། །ཞེས་སོགས་ཤློཀ་གཅིག་གསུངས། གཟུགས་དང་གཟུགས་མེད་པའི་

ཁམས་ན་སྤྱོད་པའི་མ་རིག་པ་བཅུ་བོར་བའི་ལྷག་མ་ཕྲ་རྒྱས་ཉི་ཤུ་རྩ་དྲུག་རྩ་
དྲུག་སྟེ་ལྔ་བཅུ་རྩ་གཉིས་ཁོ་ན་ཆོས་ཅན། སྲིད་པའི་ཟག་པ་ཡིན་ཏེ། ཕལ་ཆེར་
གོང་མའི་ཉོན་མོངས་ལ་དམིགས་པའི་ཕྱིར། དེ་རྣམས་སྲིད་པའི་ཟག་པ་ཞེས་
གཅིག་ཏུ་བྱས་ནས་སྟོན་པའི་རྒྱུ་མཚན་ཡོད་དེ།
དེ་རྣམས་བསྒྲིབས་ལུང་མ་
བསྟན་དུ་འདྲ་བ་དང་། ཁ་ནང་དུ་བལྟས་པར་འདྲ་བ་( ༡༥ན) དང་། མཉམ་
གཞག་གི་ས་པར་འདྲ་བས་དེ་ལྟར་བསྟན་པའི་ཕྱིར།
གསུམ་པ་མ་རིག་པའི་ཟག་པ་འཆད་པ་ལ། རྩ་བ་མ་རིག་ཡིན་པས་ན་།
ལོག་ཤིག་ཏུ་ནི་ཟག་པར་བསྟན། །ཞེས་གསུངས། མ་རིག་པའི་ཟག་པ་ཡོད་དེ།
ཁམས་གསུམ་གྱི་མ་རིག་པ་བཅོ་ལྔ་པོ་ཐམས་ཅད་མ་རིག་པའི་ཟག་པ་ཡིན་
པའི་ཕྱིར། སྤང་བྱ་རིགས་ལྔའི་ནང་ནས་མ་རིག་པ་བཅོ་ལྔ་པོ་ལོགས་ཤིག་ཏུ་
ཟག་པར་བསྟན་པ་ལ་དགོས་པ་ཡོད་དེ། མ་རིག་པ་ཉོན་མོངས་པ་ཐམས་ཅད་
ཀྱི་རྩ་བའམ་འབྱུང་ཁུངས་ཡིན་པས་དེ་སྤངས་དགོས་ཞེས་ལོགས་སུ་བཤད་པ་
ཡིན་པའི་ཕྱིར། གཉིས་པ་ཆུ་སྦྱོར་བཤད་པ་ནི། ཆུ་བོ་སྦྱོར་བའང་དེ་བཞིན་དུ།།
ཞེས་སོགས་ཤློོཀ་གཅིག་གསུངས། ཆུ་སྦྱོར་རྣམ་པ་བཞི་ཡོད་དེ། ཆུ་བོ་བཞི་
དང་། སྦྱོར་བ་བཞི་གསུངས་པའང་། ཟག་པ་དེ་བཞིན་དུ་འདོད་པའི་ཆུ་བོ།
སྲིད་པའི་ཆུ་བོ། མ་རིག་པའི་ཆུ་བོ་ཞེས་པ་གསུམ་དང་། ལྟ་བའི་ཆུ་བོ་རྣམས་
སུ་ཡོད་པའི་ཕྱིར། ལྟ་བའི་ཆུ་བོ་སྔ་མ་གསུམ་ལས་ལོགས་སུ་སྟོན་པའི་རྒྱུ་
མཚན་ཡོད་དེ། ལྟ་བ་དེ་ཤེས་རབ་ཀྱི་རང་བཞིན་ཡིན་པས་དམིགས་རྣམ་
གསལ་བའི་རྒྱུ་མཚན་གྱིས་ལྟ་བའི་ཆུ་བོ་ཞེས་ལོགས་སུ་བསྟན་པའི་ཕྱིར། ལྟ་བ་
ཟག་པར་ལོགས་སུ་མི་སྟོན་པའི་རྒྱུ་མཚན་ཡོད་དེ། ཟག་པའི་དོན་འཁོར་བར་
འཇོག་པ་ཡིན་ལ། གྲོགས་མེད་པའི་ལྟ་བ་རྐྱང་པ་རྣམས་ཀྱིས་འཁོར་བར་
འཇོག་པ་དང་མིང་དོན་རྗེས་སུ་མི་མཐུན་པའི་ཕྱིར། དེ་རྐྱང་པས་དེར་མི་
འཇོག་པའི་ཕྱིར་རོ། །

གསུམ་པ་ཉེར་ལེན་འཆད་པ་ལ། ཇི་སྐད་བཤད་ཉིད་མ་རིག་བཅས། །
ཞེས་སོགས་རྐང་པ་བཞི་གསུངས། ཉེར་ལེན་བཞི་ཡོད་དེ། འདོད་པའི་ཆུ་སྦྱོར་
དུ་ཇི་སྐད་བཤད་པ་ཉིད་མ་རིག་པ་དང་བཅས་པ་འདོད་པ་ཉེ་བར་ལེན་པ་
དང་། སྲིད་པའི་ཆུ་སྦྱོར་དུ་ཇི་སྐད་བཤད་པ་མ་རིག་( ༡༥བ)པ་དང་བཅས་པ་
སྲིད་པའི་ཆུ་སྦྱོར་རྣམས་དང་།ལྟ་བ་ལ་ལྔ་ལས་དང་པོ་བཞི་ལྟ་བ་ཉེ་བར་
ལེན་པ་ཡིན།ལྔ་པ་ཚུལ་ཁྲིམས་མཆོག་འཛིན་གྱིས་ལྟ་བ་ཉེ་བར་ལེན་པ་དང་།
རྣམ་པ་གཉིས་སུ་ཕྱེ་བས་བཞི་ཡོད་པའི་ཕྱིར།ཚུལ་ཁྲིམས་མཆོག་འཛིན་
ལོགས་སུ་ཉེ་བར་ལེན་དུ་སྟོན་པའི་རྒྱུ་མཚན་ཡོད་དེ། དེས་ལམ་མ་ཡིན་པ་མེ་
ལྔ་བསྟེན་པ་སོགས་གྲངས་ཅན་གྱི་ལམ་དུ་ཁས་ལེན་པ་རྣམས་ཀྱིས་ཐར་པ་
ཐོབ་པར་ལྟ་བས་ལམ་གྱི་དགྲ་བོ་ཡིན་པའི་ཕྱིར། མ་རིག་པ་ཉེར་ལེན་གཞན་
དང་བསྲེས་ནས་སྟོན་གྱི་ལོགས་སུ་མི་སྟོན་པའི་རྒྱུ་མཚན་ཡོད་དེ། ཉེར་ལེན་གྱི་
དོན་ཡང་སྲིད་དུ་ཉེ་བར་འཛིན་པ་ཡིན་ན། ཉོན་མོངས་པ་གཞན་ལ་མ་བརྟེན་
པར་གྲོགས་མེད་པའི་མ་རིག་པ་རྐྱང་པས་འཁོར་བ་འཛིན་ཅིང་ལེན་པར་
བྱེད་པ་མ་ཡིན་པས་དེ་བསྲེས་ནས་བསྟན་པའི་ཕྱིར།
གཉིས་པ་ངེས་ཚིག་ནི། ཅིའི་ཕྱིར། ཉོན་མོངས་པ་དེ་དག་ལ་ཕྲ་རྒྱས་དང་།
ཟག་པ་དང་ཆུ་བོ་དང་། སྦྱོར་བ་ཉེར་ལེན་ཞེས་བྱ་ཞེ་ན། དེ་འཆད་པ་ལ།
གང་ཕྱིར་དེ་དག་ཕྲ་བ་དང་། །ཞེས་སོགས་བློཀ་གཉིས་གསུངས། ཉོན་མོངས་
པ་དེ་རྣམས་ཕྲ་རྒྱས་སུ་འཆད་པའི་རྒྱུ་མཚན་ཡོད་དེ། རྒྱུ་མཚན་གང་གི་ཕྱིར་
ན་ཉོན་མོངས་དེ་དག་རྟོགས་པར་དཀའ་བས་ཕྲ་བ་དང༌། ཐོབ་པ་དང་། རྗེས་
སུ་འབྲེལ་བ་དང་། དམིགས་པ་དང་མཚུངས་ལྡན་རྣམ་པ་གཉིས་ཀྱི་སྒོ་ནས་
རྒྱས་པར་འགྱུར་བ་དང་། སྤངས་པ་ཡང་བཟློག་སྟེ་ཡང་དང་ཡང་དུ་རྗེས་སུ་
འབྲང་བས་ཕྲ་རྒྱས་དག་ཏུ་བཤད་པ་ཡིན་པ་དེའི་ཕྱིར། ཉོན་མོངས་པ་དེ་དག་
ལ་ཟག་པ་ཞེས་བརྗོད་པའི་རྒྱུ་མཚན་དང་། ལ་སོགས་པ་ཆུ་བོ་དང་སྦྱོར་བ་

དང་ཉེར་ལེན་ཞེས་བྱ་བ་དེ་དག་གི་ངེས་ཚིག་རིམ་བཞིན་དུ་ཡོད་པ་ཡིན་ཏེ།
ཁམས་གསུམ་ལ་འདོད་ཆགས་དང་མ་བྲལ་ན་ཉོན་མོངས་པ་དེ་དག་གིས་
འཁོར་བར་འཇོག་པར་བྱེད་ཅིང༌། སྐྱེ་མཆེད་དྲུག་གི་རྨའི་སྒོ་ནས་འཁོར་
( ༡༦ན)བར་ཟག་པར་བྱེད་པས་ན་ཟག་པ་དང༌། ཡང་སྲིད་དུ་འཁྱེར་བར་
བྱེད་པས་ན་ཆུ་བོ་དང་། ཡང་སྲིད་དུ་ཉིང་མཚམས་སྦྱོར་ཞིང་འབྱར་བར་བྱེད་
པས་སྦྱོར་བ་དང་། འཁོར་བར་རྣམ་ཤེས་ཉེ་བར་འཛིན་པར་བྱེད་པའི་ཕྱིར་
ཉེར་ལེན་ཞེས་པ་རྣམས་རིམ་པ་བཞིན་དུ་ཟག་པ་སོགས་ཀྱི་ངེས་ཚིག་ཡིན
པའི་ཕྱིར།
གཉིས་པ་བསྟན་བཅོས་ལས་གསུངས་པའི་རྣམ་གྲངས་ལ། བསྟན་བཤད་
གཉིས། དང་པོ་འཆད་པ་ལ། དེ་དག་ཀུན་ཏུ་སྦྱོར་སོགས་ཀྱི། །དབྱེ་བས་ཡང་
རྣམ་ལྔར་བཤད་དོ། །ཞེས་གསུངས། བསྟན་བཅོས་ལས་ཉོན་མོངས་པ་དེ་དག་
ལ་རྣམ་པ་ལྔ་ཡོད་པར་བཤད་དེ། ཀུན་སྦྱོར་དང་སོགས་པ་འཆིང་བ་དང་ཕྲ་
རྒྱས་དང་། ཉེ་ཉོན་དང་ཀུན་བཀྲིས་དང་ལྔར་དབྱེ་བས་རྣམ་པ་ལྔ་ཡོད་པའི་
ཕྱིར།
གཉིས་པ་རྒྱས་བཤད་ལ་བཞི།། ཀུན་སྦྱོར་བཤད་པ། འཆིང་བ་བཤད་པ།
ཉེ་ཉོན་བཤད་པ། ཀུན་བཀྲིས་བཤད་པའོ། །དང་པོ་ལ་གསུམ། ཀུན་སྦྱོར་དགུ་
བཤད་པ། འོག་མའི་ཆ་མཐུན་ལྔ་དང་གོང་མའི་དེ་ལྔ་བཤད་པའོ། །དང་པོ་ནི།
ཀུན་སྦྱོར་དགུ་ཡོད་དེ། མདོ་ལས། ཀུན་ཏུ་སྦྱོར་བ་ནི་དགུ་སྟེ། རྗེས་སུ་
ཆགས་པ་དང་། ཁོང་ཁྲོ་དང༌། ང་རྒྱལ་དང༌། མ་རིག་པ་དང༌། ལྟ་བ་དང་།
མཆོག་ཏུ་འཛིན་པ་དང་། ཐེ་ཚོམ་དང༌། ཕྲག་དོག་དང་། སེར་སྣའི་ཀུན་ཏུ་
སྦྱོར་བའོ། །ཞེས་གསུངས་པ་ལྟར། རྩ་ཉོན་དྲུག །མཆོག་འཛིན་གཉིས་ཕྲག་
དོག་དང་སེར་སྣའི་ཀུན་སྦྱོར་རྣམས་སུ་ཡོད་པའི་ཕྱིར། མཆོག་འཛིན་གཉིས་
ལྟ་བའི་ཀུན་སྦྱོར་ལས་ལོགས་སུ་འཆད་པའི་རྒྱུ་མཚན་ཅི་ཡིན་ཞེ་ན། དེ་འཆད་

རྫས་དང་མཆོག་འཛིན་འདྲ་བའི་ཕྱིར། །ཞེས་སོགས་རྐང་པ་དྲུག་
པ་ལ་གསུངས། འཇིག་ལྟ་ལོག་ལྟ་མཐར་འཛིན་གྱི་ལྟ་བ་གསུམ་ལྟ་བའི་ཀུན་སྦྱོར་དུ་
བཤད་ནས། ལྟ་བའི་ཀུན་སྦྱོར་ལས་གཞན་དུ་ལྟ་བ་ཕྱི་མ་ལྟ་བ་མཆོག་འཛིན་
དང་། ཚུལ་ཁྲིམས་( ༡༦བ) བརྟུལ་ཞུགས་མཆོག་འཛིན་གྱི་ཀུན་སྦྱོར་ཞེས་
ལོགས་སུ་སྟོན་པའི་རྒྱུ་མཚན་ཡོད་དེ། ལྟ་བ་དང་པོ་གསུམ་དང་ལྟ་བ་ཐ་མ་
གཉིས་ཁམས་གསུམ་ན་རྫས་བཅོ་བརྒྱད་བཅོ་བརྒྱད་རེ་ཡོད་པར་འདྲ་བ་
དང་། ལྟ་བ་དང་པོ་གསུམ་མཆོག་ཏུ་བཟུང་བྱ་དང་། ལྟ་བ་ཐ་མ་གཉིས་དེ་
དག་ལས་མཆོག་ཏུ་འཛིན་བྱེད་དུ་འདྲ་བས་དེ་ལྟར་བསྟན་པའི་ཕྱིར། ལྟ་བ་
དང་པོ་གསུམ་དང་ཕྱི་མ་གཉིས་ཁམས་གསུམ་ན་རྫས་བཅོ་བརྒྱད་རེ་ཡོད་
པར་མཚུངས་ཏེ། མཐར་འཛིན་གྱི་ལྟ་བ་དང་། འཇིག་ལྟ་གཉིས་ཁམས་གསུམ་
ན་སྡུག་བསྔལ་མཐོང་སྤང་གཉིས་གཉིས་ཏེ་དྲུག་དང་།
གསུམ་ན་བདེན་བཞི་མཐོང་སྤང་བཞི་བཞི་སྟེ་བཅུ་གཉིས། དེ་ལྟར་ན་ལྟ་བ་
དང་པོ་གསུམ་ལ་རྫས་བཅོ་བརྒྱད་དང་། ལྟ་བ་མཆོག་འཛིན་ནི་ཁམས་གསུམ་
ན་བདེན་བཞི་མཐོང་སྤང་བཞི་གསུམ་བཅུ་གཉིས་དང༌། ཚུལ་ཁྲིམས་མཆོག་
འཛིན་ནི་ཁམས་གསུམ་ན་སྡུག་བསྔལ་དང༌། ལམ་མཐོང་སྤང་གཉིས་གཉིས་
ལོག་ལྟ་ནི་ཁམས་
སྟེ་དྲུག་ཡོད་པས་ལྟ་བ་ཕྱི་མ་གཉིས་ལའང་རྫས་བཅོ་བརྒྱད་ཡོད་པའི་ཕྱིར།
ཕྲག་དོག་དང་སེར་སྣ་གཉིས་ཀུན་བཀྲིས་གཞན་དྲུག་པོ་དེ་དག་ལས་ལོགས་
ཤིག་ཏུ་ཀུན་སྦྱོར་གཉིས་བཤད་པ་ལ་རྒྱུ་མཚན་ཡོད་དེ། རྒྱུ་མཚན་གང་གི་ཕྱིར་
ན་ཕྲག་དོག་དང་སེར་སྣ་གཉིས་མཐའ་གཅིག་ཏུ་མི་དགེ་བ་ཡིན་ལ། མ་རིག་
པ་ཙམ་དང་མཚུངས་པར་ལྡན་པས་རང་དབང་ཅན་ཡིན་པའི་ཕྱིར། གཉིས་
པ་ནི། འོག་མའི་ཆ་མཐུན་ལྔ་ཇི་ལྟ་བུ་ཞེ་ན། དེ་འཆད་པ་ལ། ཐ་མའི་ཆ་དང་
མཐུན་རྣམ་ལྔ༌། །ཞེས་སོགས་ཤོཀ་གཉིས་གསུངས། ཐ་མའི་ཆ་མཐུན་རྣམ་པ་
ལྔ་ཡོད་དེ། འཇིག་ལྟ་དང་། ཚུལ་ཁྲིམས་མཆོག་འཛིན་གྱི་ལྟ་བ་དང༌། འདོད་

པ་ལ་འདུན་པ། ཐེ་ཚོམ་ཉོན་མོངས་ཅན། གནོད་སེམས་རྣམས་སུ་ཡོད་པའི་
ཕྱིར། ལྔ་པོ་དེ་ལ་ཐ་( ༡༧ན) མའི་ཆ་མཐུན། ཞེས་བརྗོད་པའི་རྒྱུ་མཚན་ཡོད་དེ།
ཁམས་གསུམ་གྱི་ཐ་མ་འདོད་པ་ཁམས་དང་ཆ་མཐུན་པས་དེ་ལྟར་བརྗོང་
པའི་ཕྱིར། དེ་རྣམས་འདོད་ཁམས་དང་ཆ་མཐུན་ཏེ། འདོད་པ་ལ་འདུན་
པ་དང་། གནོད་སེམས་གཉིས་ཀྱིས་འདོད་ཁམས་ལས་མི་འདའ་བར་བྱེད།
འཇིག་ལྟ་དང༌། ཚུལ་ཁྲིམས་མཆོག་འཛིན་ཐེ་ཚོམ་ཉོན་མོངས་ཅན་གསུམ་པོ་
དེ་ཡིས་ནི་ཁམས་གོང་མར་ལན་གཅིག་སྐྱེས་ཀྱང་ཡང་འདོད་པར་ཕྱིར་ལྡོག་
པར་བྱེད་པའི་ཕྱིར། འོ་ན། རྒྱུན་ཞུགས་ཀྱིས་ལྟ་བ་ལྔ་དང་ཐེ་ཚོམ་དྲུག་སྤངས་
ན་ཅིའི་ཕྱིར། ཀུན་སྦྱོར་གསུམ་སྤངས་པས་རབ་ཏུ་ཕྱེ་བར་བསྟན་ཞེ་ན། རང་
ལུགས་ནི་དེའི་ལན་སྟོན་པ་ལ། རྒྱུན་ཞུགས་ཀྱིས་ཀུན་སྦྱོར་གསུམ་སྤངས་པས་
རབ་ཏུ་ཕྱེ་བར་སྟོན་པའི་རྒྱུ་མཚན་ཡོད་དེ། འཇིག་ལྟ་དང་། ཚུལ་ཁྲིམས་
མཆོག་འཛིན་དང་། ཐེ་ཚོམ་ཉོན་མོངས་ཅན་གསུམ་པོ་དེས་མཐོང་སྤང་གི་
ཉོན་མོངས་རྣམས་ཀྱི་སྒོ་དང་རྩ་བ་བསྡུས་པས་དེ་ལ་དེ་ལྟར་བཤད་པའི་ཕྱིར།
མདོ་སྡེ་པའི་ལན་ནི། ཀུན་སྦྱོར་གསུམ་སྤངས་པའི་ཆ་ནས་རྒྱུན་ཞུགས་ཀྱི་
འབྲས་བུ་ཐོབ་པར་འཇོག་པའི་རྒྱུ་མཚན་ཡོད་དེ། འཇིག་ལྟས་བདག་ཆད་ཀྱི་
དོགས་པའི་འཇིགས་པས་དྲངས་ནས་ལམ་རྣམ་དག་ཏུ་འགྲོ་མི་འདོད་པར་
བྱེད། ཚུལ་ཁྲིམས་མཆོག་འཛིན་གྱིས་ལམ་ནོར་བར་འཁྲིད་པར་བྱེད། ཐེ་ཆོམ་
གྱིས་ལམ་རྣམ་དག་རྙེད་ཀྱང་ལམ་ལ་ཐེ་ཚོམ་ཟ་བའི་བར་གསུམ་པོ་དེ་སྙེད་
ཅིག་ཡོད་པ་དེ་སྲིད་དུ་དེ་གསུམ་གྱིས་ཐར་པར་བགྲོད་པ་ལ་གེགས་བྱེད་པས་
དེ་ལྟར་བསྟན་པ་ཡིན་ཞེས་བཤད་པའི་ཕྱིར། ཞེས་སྨྲའོ། །གསུམ་པ་གོང་མའི་
ཆ་མཐུན་ལྔ་འཆད་པ་ནི། ག་མའི་ཆ་མཐུན་དེ་ལྟར་ཡིན་ན། གོང་མའི་ཆ་
མཐུན་ཇི་ལྟ་བུ་ཞེ་ན། དེ་འཆད་པ་ལ། གོང་མའི་ཆ་དང་མཐུན་ལྔ་ཉིད། །ཅེས་
སོགས་རྐང་པ་གསུམ་གསུངས། ( ༡༧བ)གོང་མའི་ཆ་དང་མཐུན་པ་ལྔ་ཡོད་དེ།

གཟུགས་དང་གཟུགས་མེད་ཀྱི་ཁམས་གཉིས་ལས་སྐྱེས་པས་འདོད་
གཉིས་དང་རྒོད་པ་དང་ང་རྒྱལ་དང་རྨོངས་པ་མ་རིག་པ་རྣམས་སུ་ཡོད་པའི་
ཕྱིར། དེ་ལྔ་ལ་གོང་མའི་ཆ་མཐུན་ཞེས་བརྗོད་པའི་རྒྱུ་མཚན་ཡོད་དེ། དེ་ལྔ་མ་
སྤངས་ཀྱི་བར་དུ་ཁམས་གོང་མ་གཉིས་ལས་མི་འདའ་བའི་རྒྱུ་མཚན་གྱིས་དེ་
ལྟར་དུ་བཤད་པའི་ཕྱིར།
གཉིས་པ་འཆིང་བ་བཤད་པ་ལ། ཚོར་བའི་དབང་གིས་འཆིང་བ་གསུམ། །
ཞེས་གསུངས། ཚོར་བའི་དབང་གིས་འཆིང་བ་གསུམ་ཡོད་དེ། ཚོར་བ་བདེ་བ་
ལས་འདོད་ཆགས། སྡུག་བསྔལ་ལས་ཞེ་སྡང༌། བཏང་སྙོམས་ལས་གཏི་མུག་
རྒྱས་པར་འགྱུར་བས། འཆིང་བ་ལ་འདོད་ཆགས་ཞེ་སྡང་གཏི་མུག་གསུམ་
ཡོད་པའི་ཕྱིར།
གསུམ་པ་ཉེ་ཉོན་འཆད་པ་ནི། འཆིང་བ་དེ་ལྟར་ཡིན་ན་ཉེ་ཉོན་ཇི་ལྟ་བུ་
ཞེ་ན། དེ་འཆད་པ་ལ། ཉོན་མོངས་ལས་གཞན་ཉོན་མོངས་ཅན། །ཞེས་སོགས་
ཤོཀ་གཅིག་གསུངས། རྩ་བའི་ཉོན་མོངས་དྲུག་པོ་དེ་ལས་གཞན་པའི་ཉོན་
མོངས་ཅན་སེམས་བྱུང་འདུ་བྱེད་ཀྱི་ཕུང་པོ་ཞེས་བྱ་བའི་གྲངས་སུ་གཏོགས་
པ་གང་ཡིན་པ་དེའང་ཉེ་བའི་ཉོན་མོངས་ཡིན་ཏེ། རྩ་ཉོན་དང་ཉེ་བར་འདུག་
ཅིང་སེམས་ཉོན་མོངས་པར་བྱེད་པ་ཡིན་པའི་ཕྱིར། དེ་དག་ལ་རྩ་བའི་ཉོན་
མོངས་པ་ཞེས་མི་བྱ་སྟེ། རྩ་བ་མ་ཡིན་པའི་ཕྱིར།
བཞི་པ་ཀུན་བཀྲིས་བཤད་པ་ལ་དངོས་དང༌། ཞར་བྱུང་གཉིས། དང་པོ་
ལ། ཀུན་བཀྲིས་བཤད་པ་དང༌། དྲི་མ་བཤད་པ་གཉིས། དང་པོ་ལ། དབྱེ་བ་
དང་། དེ་དག་རྩ་ཉོན་གང་གིས་སྐྱེད་པར་བཤད་པའོ། །དང་པོ་ནི། ཉེ་ཉོན་དེ་
ལྟར་ཡིན་ན། ཀུན་བཀྲིས་ཇི་ལྟ་བུ་ཞེ་ན། དེ་འཆད་པ་ལ། ངོ་ཚ་མེད་དང་ཁྲེལ་
མེད་དང༌། །ཞེས་པ་ནས། ཁྲོ་དང་འཆབ་པའོ། །ཞེས་པའི་བར་གསུངས། ཀུན་
ནས་བཀྲིས་པ་རྣམ་པ་བརྒྱད་ཡོད་པར་རབ་ཏུ་བྱེད་པ་ལས་བཤད་ཅིང་། རང་

ལུགས་ནི་ཀུན་( ༡༨ན) བཀྲིས་ལ་བཅུ་ཡོད་དེ། ངོ་ཚ་མེད་པ་དང་ཁྲེལ་མེད་པ་
དང་ཕྲག་དོག་དང་སེར་སྣ་དང་རྒོད་པ་དང་འགྱོད་པ་མི་དགེ་བ་དང་རྨུགས་
པ་དང་གཉིད་མི་དགེ་བ་དང་བརྒྱད་ཡོད་པ་རབ་ཏུ་བྱེད་པ་ལ་བཤད་ཅིང་།
རང་ལུགས་དེའི་སྟེང་དུ་ཁྲོ་བ་དང་འཆབ་པ་བསྣན་པས་བཅུ་ཡོད་པའི་ཕྱིར།
གཉིས་པ་འཆད་པ་ལ། འདོད་ཆགས་ཀྱིས། ངོ་ཚ་མེད་རྒོད་ཅེས་པ་ནས།
ཕྲག་དོག་ཁོང་ཁྲོའི་རྒྱུ་ལས་བྱུང་ཞེས་པའི་བར་གསུངས། ངོ་ཚ་མེད་པ་དང་
རྒོད་པ་དང་སེར་སྣ་གསུམ་ཆོས་ཅན།
འདོད་ཆགས་ལས་སྐྱེས་པ་ཡིན་ཏེ།
དེས་རྒྱུ་བྱས་ཤིང་བསླངས་པ་ཡིན་པའི་ཕྱིར། འཆབ་པ་ནི། ཁ་ཅིག །འདོད་
ཆགས་དང་། གཞན་དག་གཏི་མུག་དང་། ལ་ལ་གཉིས་ཀས་བསྐྱེད་པ་ཡིན་ནོ།།
ཞེས་མི་མཐུན་པར་རྩོད། རྨུགས་པ་དང་གཉིད་དང་ཁྲེལ་མེད་ཆོས་ཅན། མ་
རིག་པ་ལས་བྱུང་བ་ཡིན་ཏེ། མ་རིག་པས་ཀུན་ནས་བསླངས་པ་ཡིན་པའི་ཕྱིར།
དགེ་བ་བྱས་པ་དང་སྡིག་པ་མ་བྱས་པ་ལ་འགྱོད་པའི་འགྱོད་པ་ཆོས་ཅན། ཐེ་
ཚོམ་ལས་བྱུང་བ་ཡིན་ཏེ། དེས་ཀུན་ནས་བསླངས་པ་ཡིན་པའི་ཕྱིར། ཁྲོ་བ་
དང་ཕྲག་དོག་ཆོས་ཅན། ཁོང་ཁྲོ་བའི་རྒྱུ་ལས་བྱུང་བ་ཡིན་ཏེ། དེས་ཀུན་ནས་
བསླངས་ནས་བྱུང་བ་ཡིན་པའི་ཕྱིར། གཉིས་པ་དྲི་མ་བཤད་
གཉིས་པ་དྲི་མ་བཤད་པ་ལ་གཉིས།
དབྱེ་བ་དང་། དེ་དག་རྩ་ཉོན་གང་ལས་སྐྱེས་བཤད་པའོ། ། །དང་པོ་ནི། དྲི་མ་
གང་ཞེ་ན། དེ་འཆད་པ་ལ། གཞན་ཡང་ཉོན་མོངས་དྲི་མ་དྲུག །ཅེས་པ་ནས།
རྣམ་འཚེ། ཞེས་པའི་བར་གསུངས། ཀུན་བཀྲིས་བཅུ་ལས་གཞན་ཡང་ཉོན་
མོངས་དྲི་མ་དྲུག་ཡོད་དེ། རྒྱུ་དང་གཡོ་དང་རྒྱགས་པ་དང་དེ་བཞིན་དུ་འཚིག་
པ་དང་འཁོན་འཛིན་དང་རྣམ་པར་འཚེ་བ་རྣམས་སུ་ཡོད་པའི་ཕྱིར། དེ་དག་
ལ་དྲི་མ་ཞེས་བྱ་སྟེ། ལུས་ལས་དྲི་མ་འབྱུང་བ་བཞིན་དེ་དག་རྩ་ཉོན་ལས་བྱུང་
བས་དེ་ལྟར་བཤད་པའི་ཕྱིར། གཉིས་པ་དེ་དག་རྩ་ཉོན་གང་ལས་(༡༨་)སྐྱེས་
འཆད་པ་ལ། སྒྱུ་དང་རྒྱགས་པ་ནི། ཞེས་པ་ནས། གཡོ་ནི་ལྟ་བས་ཀུན་ནས་

བསླངས། །ཞེས་པའི་བར་གསུངས། དྲི་མ་དྲུག་པོ་དེ་དག་ལ་རྩ་ཉོན་གང་ལས་
བྱུང་བའི་ཁྱད་པར་ཡོད་དེ། སྒྱུ་དང་རྒྱགས་པ་གཉིས་འདོད་ཆགས་ལས་སྐྱེས།
འཁོན་འཛིན་དང་རྣམ་འཚེ་ཁོང་ཁྲོ་ལས་སྐྱེས།འཚིག་པ་ནི་ལྟ་བ་མཆོག་
འཛིན་ལས་སྐྱེས། གཡོ་ནི་ལོག་པར་ལྟ་བས་ཀུན་ནས་བསླངས་ཏེ་སྐྱེས་པ་ཡིན་
པའི་ཕྱིར།
གཉིས་པ་ཞར་བྱུང་ལ་གསུམ། དེ་དག་མཐོང་སྤང་དང་སྒོམ་སྤང་གང་
ཡིན་པ་དང་། མི་དགེ་བ་ལུང་མ་བསྟན་གྱི་བྱེ་བྲག །དེ་དག་ཁམས་གང་ན་
ཡོད་དཔྱད་པའོ། །དང་པོ་ནི། དེ་གཉིས་ལ་མཐོང་སྤང་ཡིན་པ་དུ། སྒོམ་སྤང་
ཡིན་པ་དུ་ཡོད་ཅེ་ན། དེ་འཆད་པ་ལ། དེ་ལས་ངོ་ཚ་མེད་པ་དང་། །ཞེས་
སོགས་རྐང་པ་དྲུག་གསུངས། ངོ་ཚ་མེད་པ་དང༌། ཁྲེལ་མེད་པ་དང་། རྨུགས་
པ་དང་། གཉིད་དང་། རྒོད་པ་ལྔ་ལ་མཐོང་སྤང་དང་སྒོམ་སྤང་རྣམ་པ་གཉིས་
ཀ་ཡོད་དེ། དེ་རྣམས་མཐོང་སྤང་དང་མཚུངས་ལྡན་མཐོང་སྤང༌། སྒོམ་སྤང་
དང་མཚུངས་ལྡན་སྒོམ་སྤང་ཡིན་པའི་ཕྱིར། དང་པོ་གཉིས་མི་དགེ་བའི་ས་
མང་པོ་དང་། རྨུགས་རྒོད་ཉོན་མོངས་པའི་ས་མང་པོ་དང་། གཉིད་ནི་ཡིད་ཀྱི་
ས་པ་འདོད་པ་ན་སྤྱོད་པ་ཐམས་ཅད་དང་མཚུངས་པར་ལྡན་པའི་ཕྱིར། ལྔ་པོ་
དེ་ལས་གཞན་ཕྲག་དོག་དང་སེར་སྣ་དང་འགྱོད་པ་དང༌། ཁྲོ་བ་དང་འཆབ་
པ་དང་ལྔ་ནི་སྒོམ་པས་སྤང་བར་བྱ་བ་ཁོ་ན་ཡིན་ཏེ། སྒོམ་སྤང་གི་མ་རིག་པ་
ཙམ་དང་མཚུངས་ལྡན་གྱི་རང་དབང་ཅན་ཡིན་པའི་ཕྱིར། དེ་དག་འཇུག་པ་
ཆགས་སོགས་ལ་མི་ལྟོས་པའི་ཕྱིར། ཕྲག་དོག་སོགས་ལྔ་སྒོམ་སྤང་རང་དབང་
ཅན་ཡིན་པ་དེ་བཞིན་དུ་སྒྱུ་དང་གཡོ་སོགས་དྲི་མ་དྲུག་པོ་རྣམས་སྒོམ་སྤང་ཁོ་
ན་ཡིན་ཏེ། སྔར་གྱི་དེ་ལྟར་ཡིན་པའི་ཕྱིར།
གཉིས་པ་ནི། ཀུན་བཀྲིས་བཅུ་དང་དྲི་མ་དྲུག་( ༡༩ན) པོ་དེ་ལ་མི་དགེ་བ་
དང་ལུང་མ་བསྟན་གྱི་ཁྱད་པར་ཡོད་དེ། འདོད་པའི་གཉིད་རྨུགས་རྒོད་

གསུམ་ལ་མི་དགེ་བ་ལུང་མ་བསྟན་གྱི་ཆ་གཉིས་ཀ་ཡོད། དེ་གསུམ་ལས་གཞན་
པའི་ཀུན་བཀྲིས་བདུན་དང་དྲི་མ་དྲུག་འདོད་པ་ན་ཡོད་པ་རྣམས་མི་དགེ་བ་
ཁོ་ན་ཡིན། འདོད་པ་དེ་ཡན་ཆད་ཁམས་གོང་མ་ན་ཡོད་པའི་ཀུན་བཀྲིས་དང་
དྲི་མ་རྣམས་ནི་བསྒྲིབས་ལ་ལུང་མ་བསྟན་ཁོ་ན་ཡིན་པའི་ཕྱིར། དང་པོ་ཡོད་
དེ། རྨུགས་རྒོད་གཉིད་གསུམ་ལ་མི་དགེ་བ་དང་ལྟ་བ་དང་པོ་གཉིས་དང་
མཚུངས་ལྡན་གྱི་བསྒྲིབས་ལུང་མ་བསྟན་གཉིས་ཡོད་པའི་ཕྱིར། གསུམ་པ་ནི།
དེ་དག་ཁམས་གང་ན་ཡོད་ཅེ་ན། དེ་འཆད་པ་ལ། འདོད་དང་བསམ་གཏན་
དང་པོ་ན། །ཞེས་སོགས་ཤློོཀ་གཅིག་གསུངས། ཀུན་བཀྲིས་བཅུ་དང་དྲི་མ་
དྲུག་པོ་དེ་དག་ལ་ཁམས་གསུམ་གང་ན་ཡོད་མེད་ཀྱི་ཁྱད་པར་ཡོད་དེ། འདོད་
པ་དང་བསམ་གཏན་དང་པོ་གཉིས་ན་གཡོ་སྒྱུ་གཉིས་ཡོད་དེ། རྨུགས་རྒོད་
རྒྱགས་པ་གསུམ་ཁམས་གསུམ་ཀ་ན་ཡོད། རྨུགས་རྒོད་རྒྱགས་པ་གཡོ་སྒྱུ་བཞི་
ལས་གཞན་ངོ་ཚ་མེད་པ་སོགས་བཅུ་གཅིག་འདོད་ཁམས་ལས་སྐྱེས་པ་སྟེ་དེ་
ཁོ་ན་ན་ཡོད་པའི་ཕྱིར། བསམ་གཏན་དང་པོ་ན་གཡོ་སྒྱུ་ཡོད་དེ། ཚངས་པས་
གཡོ་སྒྱུའི་གཏམ་རླུང་ལ་སྐུར་ནས་འཕགས་པ་རྟ་ཐུལ་འདྲིད་པར་བྱེད་པ་
བཤད་པའི་ཕྱིར།
དྲུག་པ་གང་དང་མཚུངས་པར་ལྡན་པ་ལ་གཉིས།རྣམ་ཤེས་གང་དང་
མཚུངས་པར་ལྡན་པ་དང་། ། ཚོར་བ་གང་དང་མཚུངས་པར་ལྡན་པའོ། །དང་
པོ་འཆད་པ་ལ། མཐོང་སྤང་བྱ་གཉིད་ང་རྒྱལ་བཅས། །ཞེས་སོགས་ཤོཀ་
གཅིག་གསུངས། རྩ་བ་དང་ཉོན་མོངས་དེ་དག་ལས་མཐོང་བས་སྤང་བྱ་གང་
ཡིན་པ་ཐམས་ཅད་སྒོམ་སྤང་གཉིད་དང་ང་རྒྱལ་དང་( ༡༩བ)བཅས་པ་ཆོས་
ཅན། ཡིད་ཀྱི་རྣམ་ཤེས་ཁོ་ན་དང་མཚུངས་ལྡན་གྱི་ས་པ་ཡིན་ཏེ། ཡིད་ཀྱི་རྣམ་
ཤེས་ཁོ་ནའི་འཁོར་དུ་འབྱུང་བའི་ཕྱིར། ཉེ་བའི་ཉོན་མོངས་རང་དབང་ཅན་
ཕྲག་དོག་དང་སེར་སྣ་སོགས་ཆོས་ཅན། ཡིད་ཀྱི་རྣམ་ཤེས་དང་མཚུངས་ལྡན་
 

ས་
tཡིན་ཏེ། ཡིད་ཀྱི་རྣམ་ཤེས་ཀྱི་ས་པ་ཡིན་པའི་ཕྱིར། མཐོང་སྤང་དང་གཉིད་
དང་ང་རྒྱལ་དང་རང་དབང་ཅན་དེ་དག་ལས་གཞན་སྒོམ་སྤང་འདོད་ཆགས་
ཁོང་ཁྲོ་མ་རིག་པའི་ཆ་དང་། དེ་དག་དང་མཚུངས་ལྡན་ངོ་ཚ་ཁྲེལ་མེད་དང་།
རྨུགས་རྒོད་དང་བག་མེད་ལེ་ལོ་མ་དད་པ་རྣམས་ནི་ཆོས་ཅན། མིག་སོགས་
རྣམ་ཤེས་ཚོགས་དྲུག་ཐམས་ཅད་དང་མཚུངས་ལྡན་གྱི་རྟེན་ཅན་ཡིན་ཏེ། དེ་
དྲུག་པོ་ཐམས་ཅད་ཀྱི་འཁོར་དུ་འབྱུང་བའི་ཕྱིར། གཉིས་པ་ལ། རྩ་ཉོན་ཚོར་
བ་གང་དང་མཚུངས་པར་ལྡན་པ་དང་། ཉེ་ཉོན་ཚོར་བ་གང་དང་མཚུངས་
པར་ལྡན་པ་གཉིས། དང་པོ་ལ། འདོད་པའི་མཚུངས་ལྡན་དང༌། གོང་མའི་
མཚུངས་ལྡན་གཉིས། དང་པོ་འཆད་པ་ལ། བདེ་བ་དག་དང་འདོད་ཆགས་
སུ། །ཞེས་པ་ནས། བཏང་སྙོམས་དང་ཀུན། ཞེས་པའི་བར་གསུངས། འདོད་
ཁམས་ལས་སྐྱེས་པའི་འདོད་ཆགས་ཞེ་སྡང་མ་རིག་པ་ལོག་ལྟ་ཐེ་ཚོམ། ཡང་དེ་
རྣམས་ལས་གཞན་ལྟ་བ་བཞི་ང་རྒྱལ་དང་ལྔ་སྟེ་བཅུ་པོ་དེ་ལ་ཚོར་བ་བདེ་
སོགས་གང་དང་མཚུངས་ལྡན་གྱི་ཁྱད་པར་ཡོད་དེ། ལུས་དང་ཡིད་ཀྱི་ཚོར་བ་
བདེ་བ་གཉིས་པོ་དག་དང་འདོད་ཆགས་མཚུངས་པར་ལྡན། ཞེ་སྡང་ནི་ལྡོག་
པ་ཚོར་བ་སྡུག་བསྔལ་དང་མཚུངས་པར་ལྡན། མ་རིག་པ་དག་ནི་ཚོར་བ་
ཐམས་ཅད་དང་མཚུངས་པར་ལྡན། མེད་པར་ལྟ་བའི་ལོག་ལྟ་ནི་ཚོར་བ་ཡིད་
བདེ་དང་སྡུག་བསྔལ་ཡིད་མི་བདེ་གཉིས་ཀ་དང་ལྡན་པ་ཡོད། ཐེ་ཚོམ་ནི་ཚོར་
བ་ཡིད་བདེ་དང་མཚུངས་པར་ལྡན། གཞན་ལྟ་བ་བཞི་དང་། ང་རྒྱལ་སྟེ་ལྔ་ནི་
ཚོར་བ་ཡིད་བདེ་དང་མཚུངས་པར་ལྡན། ཚོར་བ་བཏང་སྙོམས་དང་ནི་
འདོད་པའི་ཉོན་མོངས་ཀུན་དེ་ཐམས་ཅད་མཚུངས་པར་( ༢་ན) ལྡན་པའི་
ཕྱིར།
གཉིས་པ། གོང་མའི་མཚུངས་ལྡན་བཤད་པ་ལ། ས་གོང་མ ས་ཇི་བཞིན་
དུ་རང་རང་དང་། །ཞེས་གསུངས། ས་གོང་མ་གཟུགས་གཟུགས་མེད་གཉིས་

ཀྱི་ཉོན་མོངས་པ་རྣམས་ནི་ས་གང་ན་ཚོར་བ་དང༌། རྣམ་ཤེས་གང་ཡོད་པ་ཇི་
ལྟ་བ་བཞིན་དུ་ས་རང་རང་གི་ཚོར་བ་དང་ཉོན་མོངས་པ་མཐུན་པ་དང་
མཚུངས་པར་ལྡན་ཏེ། བསམ་གཏན་དང་པོ་ན་ཚོར་བ་དང་འདོད་ཆགས་
མཚུངས་པར་ལྡན་པ་ནས། བཞི་པ་ཡན་ཆད་ན་ཁོང་ཁྲོ་མ་གཏོགས་པ་ཉོན་
མོངས་རྣམས་དང་བཏང་སྙོམས་མཚུངས་པར་ལྡན་པ་ཡིན་པའི་ཕྱིར། གཉིས་
པ། ཉེ་ཉོན་ཚོར་བ་གང་དང་མཚུངས་པར་ལྡན་པ་འཆད་པ་ལ། འགྱོད་དང་
ཕྲག་དོག་ཁྲོ་བ་དང་། །ཞེས་སོགས་ཤོཀ་གཉིས་གསུངས། ཚོར་བ་བདེ་སོགས་
རྣམས་ཉེ་ཉོན་གང་དང་མཚུངས་པར་ལྡན་པ་གཞག་ཏུ་ཡོད་དེ། ཉེ་ཉོན་
འགྱོད་པ་དང་ཕྲག་དོག་དང་ཁྲོ་བ་དང་རྣམ་འཚེ་དང་འཁོན་དུ་འཛིན་པ་
དང་འཚིག་པ་སྟེ་དྲུག་ཡིད་མི་བདེ་དང་མཚུངས་པར་ལྡན། སེར་སྣ་དག་ནི་
སྔ་མ་ལས་བཟློག་པ་ཚོར་བ་ཡིད་བདེ་དང་མཚུངས་པར་ལྡན། གཡོ་སྒྱུ་དང་
འཆབ་པ་དང་གཉིད་བཞི་ཡིད་བདེ་དང་ཡིད་མི་བདེ་གཉིས་ཀ་དང་མཚུངས་
པར་ལྡན། ཡིད་བདེ་སེམས་བདེ་གཉིས་པོ་རྒྱགས་པ་དང་མཚུངས་པར་ལྡན།
ཚོར་བ་བཏང་སྙོམས་དང་ནི་ཁམས་གསུམ་པོ་ཀུན་ཏུ་ཉེ་ཉོན་གང་ཡོད་པ་
ཐམས་ཅད་མཚུངས་ལྡན་དུ་ས་གང་ན་གང་ཡོད་སྦྱར་སྟེ་འགྲོ། གཞན་ངོ་ཚ་
མེད་པ་དང་ཁྲེལ་མེད་པ་དང༌། རྨུགས་པ་དང་རྒོད་པ་སྟེ་བཞི་པོ་དེ་དག་ནི་
ཚོར་བ་ལྔ་དག་དང་མཚུངས་པར་ལྡན་པ་སྲིད་པའི་ཕྱིར། རྒྱགས་པ་ནི་བསམ་
གཏན་གཉིས་པ་མན་ཆད་ཀྱི་ཡིད་བདེ་དང་། གསུམ་པ་ན་སེམས་བདེ་དང་།
བཞི་པ་ཡན་ཆད་བཏང་སྙོམས་དང་མཚུངས་པར་ལྡན་ནོ། །
བདུན་པ་སྒྲིབ་པ་ལྔ་བྱེ་བྲག་ཏུ་བཤད་པ་ནི། མདོ་ལས། སྒྲིབ་པ་ལྔ་སྟེ།
འདོད་པ་ལ་འདུན་པ་དང་། གནོད་སེམས་(༢་བ) དང་། རྨུགས་པ་དང་།
གཉིད་དང༌། རྒོད་པ་དང༌། འགྱོད་པ་དང༌། ཐེ་ཚོམ་མོ། །ཞེས་བཤད་ན།
བཞི་ནི་འདོད་པ་ཡིན་ལ། རྨུགས་རྒོད་ཐེ་ཚོམ་གསུམ་ཁམས་གསུམ་པ་ཡིན་

དེ་དག་ཁམས་གསུམ་ཅར་གྱི་སྒྲིབ་པ་ཡིན་ནོ་ཞེ་ན། དེའི་ལན་འཆད་པ་
པས།
ལ། འདོད་ན་སྒྲིབ་རྣམས་མི་མཐུན་དང༌། །ཞེས་སོགས་བློཀ་གཅིག་གསུངས།
དེ་དག་འདོད་པ་ན་ཡོད་པ་ཁོ་ན་སྒྲིབ་པ་ཡིན་གྱི། གཟུགས་དང་གཟུགས་མེད་
ན་ཡོད་པ་རྣམས་ནི་མ་ཡིན་ཏེ། སྒྲིབ་པ་ལྔ་པོ་གཅིག་ཏུ་མི་དགེ་བ་ཡིན་པའི་
ཕྱིར། སྒྲིབ་པ་དེ་བསམ་གཏན་གྱི་སྙོམས་འཇུག་ལ་སྒྲིབ་པའི་དོན་གྱིས་སྒྲིབ་པ་
ཞེས་བྱའོ། །གཉིད་རྨུགས་གཉིས་སེམས་བྱུང་ཐ་དད་པ་མ་ཡིན་ནམ། ཅིའི་
ཕྱིར་སྒྲིབ་པ་གཅིག་ཏུ་བཤད་ཅེ་ན། གཉིད་རྨུགས་གཉི་
གཉིད་རྨུགས་གཉིས་སྒྲིབ་པ་གཅིག་ཏུ་
འཆད་པའི་རྒྱུ་མཚན་ཡོད་དེ། དེ་མི་མཐུན་ཕྱོགས་གཉེན་པོ་གཅིག་པ་དང་།
ཟས་རྒྱུ་གཅིག་པ་དང་། བྱ་བ་གཅིག་པའི་ཕྱིར། དང་པོ་གྲུབ་སྟེ། སྣང་བའི་
འདུ་ཤེས་ཀྱིས་སེལ་དགོས་པའི་ཕྱིར། གཉིས་པ་གྲུབ་སྟེ། རོ་མྱང་དང་ཟས་
ཚོད་མ་ཟིན་པ་དང༌། སེམས་ཞུམ་པ་སོགས་ལས་སྐྱེ་བའི་ཕྱིར། གསུམ་པ་གྲུབ་
སྟེ། སེམས་ཞུམ་པར་བྱེད་པ་གཅིག་པའི་ཕྱིར། རྒོད་འགྱོད་གཉིས་སེམས་བྱུང་
གཅིག་ཏུ་འདྲེན་པའི་རྒྱུ་མཚན་ཡོད་དེ། རྟགས་གསུམ་པོ་དེའི་ཕྱིར། དང་པོ་
བ་སྟེ། ཞི་གནས་ཀྱིས་སེལ་དགོས་པའི་ཕྱིར། གཉིས་པ་གྲུབ་སྟེ། ཡུལ་ཉེ་དུས་
སྔོན་རྒོད་པ་དང་རྩེ་བ་སོགས་དྲན་པའི་རྣམ་རྟོག་ལས་སྐྱེ་བར་གཅིག་པའི་
ཕྱིར། གསུམ་པ་གྲུབ་སྟེ། སེམས་མ་ཞི་བར་བྱེད་པའི་ཕྱིར། ཉོན་མོངས་ཐམས་
ཅད་སྒྲིབ་པ་ཡིན་ན་ཅིའི་ཕྱིར་སྒྲིབ་པ་ལྔར་ངེས་ཞེ་ན། སྒྲིབ་པ་ལྔ་ཉིད་དུ་ངེས་
ཏེ། འདོད་པ་ལ་འདུན་པ་དང་གནོད་སེམས་གཉིས་ཀྱིས་ཚུལ་ཁྲིམས་ཀྱི་ཕུང་
པོ་ལ་གནོད་པར་བྱེད། རྨུགས་གཉིད་གཉིས་( ༢ ༡ན) ཀྱིས་ཤེས་རབ་གྱི་ཕུང་པོ་
ལ་གནོད་པར་བྱེད། རྒོད་འགྱོད་གཉིས་ཀྱིས་ཏིང་ངེ་འཛིན་གྱི་ཕུང་པོ་ལ་
གནོད་པར་བྱེད། ཐེ་ཚོམ་གྱིས་བདེན་པ་ལ་ཐེ་ཚོམ་ཟ་བར་བྱེད་པའི་ཕྱིར་རོ། །

ཇི་ལྟར་སྤོང་བའི་ཚུལ་བཤད་པ།
༈ གསུམ་པ་ཇི་ལྟར་སྤོང་ཚུལ་ལ་བཞི། མཐོང་སྤང་ཇི་ལྟར་སྤོང་བཤད་པ།
སྒོམ་སྤང་ཇི་ལྟར་སྤོང་བཤད་པ། གཉེན་པོའི་རབ་དབྱེ་བཤད་པ། ཞར་བྱུང་
དང་བཞིའོ། དང་པོ་ནི། ཕྲ་རྒྱས་མཐོང་སྤང་དེ་དག་སྤོང་ཚུལ་ཇི་ལྟ་བུ་ཞེ་ན།
དེ་འཆད་པ་ལ། དམིགས་པ་ཡོངས་སུ་ཤེས་པ་དང༌། །ཞེས་སོགས་རྐང་པ་
གསུམ་གསུངས། མཐོང་སྤང་སྤོང་བའི་ཚུལ་ཡོད་དེ། དམིགས་པའི་ཡུལ་
ཡོངས་སུ་ཤེས་པས་སྤོང་བ་དང་། མཐོང་སྤང་དེ་ལ་དམིགས་པའི་ཡུལ་ཅན་གྱི་
ཉོན་མོངས་པ་ཡང་དག་པར་ཟད་པས་སྤོང་བ་དང་། གང་ལ་དམིགས་ང་འི་
ཡུལ་གྱི་མཐོང་སྤང་ཉོན་མོངས་པ་དེ་སྤངས་པས་དམིགས་བྱེད་ཡུལ་ཅན་ཉོན་
མོངས་པ་སྤོང་བ་རྣམས་སུ་ཡོད་པའི་ཕྱིར། དང་པོ་གྲུབ་སྟེ། ཁམས་གསུམ་གྱི་
སྡུག་བསྔལ་དང་། ཀུན་འབྱུང་མཐོང་སྤང་སོགས་གོང་དུ་དམིགས་པའི་ཀུན་
འགྲོའི་རིགས་བོར་བ་རང་ས་ལ་དམིགས་པ་རྣམས་དང་། ལོག་ལྟ་སོགས་
ཟག་མེད་འགོག་ལམ་ལ་དམིགས་པའི་མཐོང་སྤང་རྣམས་དང་པོ་ཡིན་པའི་
ཕྱིར། དེ་དག་རྣམས་བདེན་བཞི་ལ་དངོས་སུ་དམིགས་ནས་ལོག་པར་ཞུགས་
པས་བདེན་པའི་དེ་ཁོ་ན་ཉིད་ཤེས་པ་ཙམ་གྱིས་སྤོང་བའི་ཕྱིར། དཔེར་ན།
མཐོ་ཡོར་ལ་མཐོ་ཡོར་དུ་ཤེས་པས་མཐོ་ཡོར་མིར་འཛིན་གྱི་འཁྲུལ་པ་སྤོང་བ་
བཞིན་ཡིན་པའི་ཕྱིར།
གཉིས་པ་གྲུབ་སྟེ། སྐལ་བ་མཉམ་པའི་ཀུན་འགྲོ་དགུ་པོ་གོང་དུ་དམིགས་
པ་ནི། འདོད་པའི་སྐལ་བ་མཉམ་པའི་ཀུན་འགྲོ་བཅུ་གཅིག་གི་ཡུལ་ལ་
དམིགས་ལ་སྐལ་བ་མི་མཉམ་པའི་ཀུན་འགྲོ་དགུ་ལ་དམིགས་པའི་༢ ༡བ) ཡུལ་
ཅན་སྐལ་བ་མཉམ་པའི་ཀུན་འགྲོ་རྣམས་སྤངས་པ་ན། དེ་དག་གི་ཡུལ་སྐལ་བ་

མི་མཉམ་པའི་ཀུན་འགྲོ་དགུ་ཡང་སྤངས་པར་འགྱུར་བའི་ཕྱིར། གསུམ་པ་
གྲུབ་སྟེ། ཁམས་གསུམ་གྱི་འགོག་པ་མཐོང་སྤང་སོགས་ལོག་ལྟའི་ཡུལ་ཅན་གྱི་
མཐོང་སྤང་ནི། ཡུལ་ལོག་ལྟ་སོགས་སྤངས་པ་ན་ཡུལ་ཅན་འདོད་ཆགས་
སོགས་ཀྱང་སྤོང་བ་ཡིན་པའི་ཕྱིར་ཏེ། ཡུལ་མེད་པའི་ཡུལ་ཅན་མེད་པའི་ཕྱིར།
གཉིས་པ་ནི། མཐོང་སྤང་སྤོང་ཚུལ་དེ་ལྟར་ཡིན་ན། སྒོམ་སྤང་སྤོང་ཚུལ་
ཇི་ལྟ་བུ་ཞེ་ན། དེ་འཆད་པ་ལ། གཉེན་པོ་སྐྱེས་པས་ཟད་པར་འགྱུར། །ཞེས་
གསུངས། སྒོམ་སྤང་སྤོང་ཚུལ་ཡོད་དེ། སྒོམ་སྤང་ཉོན་མོངས་ལ་ཆེན་པོ་གསུམ་
འབྲིང་གསུམ་ཆུང་ངུ་གསུམ་སྟེ་དགུ་ཡོད་ཅིང་། གཉེན་པོ་འཇིག་རྟེན་དང་
འཇིག་རྟེན་ལས་འདས་པའི་བར་ཆད་མེད་ལམ་ལ་ཡང་ཆུང་ངུ་གསུམ་འབྲིང་
གསུམ་ཆེན་པོ་གསུམ་ཡོད་པ་གང་ཡིན་པ་དེ་སྐྱེས་པས་ཟད་པར་འགྱུར་བའི་
ཕྱིར།
གསུམ་པ་ནི། འོ་ན། གཉེན་པོ་དེ་ལ་དབྱེ་ན་དུ་ཡོད་ཅེ་ན། དེ་འཆད་པ་
གཉེན་པོ་རྣམ་བཞི་སྤོང་བ་དང༌། །ཞེས་སོགས་རྐང་པ་
།ཞེས་སོགས་རྐང་པ་གསུམ་གསུངས།
གཉེན་པོ་ལ་དབྱེ་ན་རྣམ་པ་བཞི་ཡོད་དེ། སྤོང་བའི་གཉེན་པོ་བར་ཆད་མེད་
ལ།
ལམ་དང༌། སྤངས་པའི་བྲལ་ཐོབ་ཟག་མེད་འཛིན་པ་གཞིའི་གཉེན་པོ་དང་།
ཐག་སྲིང་བའི་གཉེན་པོ་དང༌། རྣམ་པར་སུན་འབྱིན་པའི་གཉེན་པོ་རྣམས་སུ་
ཡོད་པའི་ཕྱིར། དང་པོ་གྲུབ་སྟེ། བར་ཆད་མེད་ལམ་ཐམས་ཅད་དེ་ཡིན་པའི་
ཕྱིར། གཉིས་པ་གྲུབ་སྟེ། སྡུག་བསྔལ་ཆོས་ཤེས་སོགས་རྣམ་གྲོལ་ལམ་ཐམས་
ཅད་དེ་ཡིན་པའི་ཕྱིར། སྡུག་བསྔལ་རྗེས་བཟོད་སོགས་( ༢༢ན) བར་ཆད་མེད་
ལམ་ཐམས་ཅད་དང་། སྒོམ་ལམ་ཁྱད་པར་གྱི་ལམ་ལ་སོགས་པའི་བྲལ་ཐོབ་
ཟག་མེད་འཛིན་པའི་རྟེན་བྱེད་པས་གཞིའི་གཉེན་པོ་ཡིན་པའི་ཕྱིར། གསུམ་
པ་གྲུབ་སྟེ། སྡུག་བསྔལ་ཆོས་ཤེས་མ་གཏོགས་པའི་དེ་ཡན་ཆད་གྱི་ལམ་ཐམས་
ཅད་ཉོན་མོངས་པའི་ཐོབ་པ་གཉིས་ཐག་སྲིང་བའི་གཉེན་པོ་ཡིན་པའི་ཕྱིར།

བཞི་པ་གྲུབ་སྟེ། སྤོང་བའི་གཉེན་པོར་བཤད་པའི་ལམ་རྣམས་ནི། སྤང་བྱ་
གང་གི་སྐྱོན་མཐོང་ནས་མི་རྟག་པ་ལ་སོགས་པའི་རྣམ་པས་སུན་འབྱིན་པར་
བྱེད་པས་སུན་འབྱིན་པའི་གཉེན་པོ་ཡིན་པའི་ཕྱིར། དེས་གཉེན་པོ་ལ་སྔོང་བ་
དང་། སུན་འབྱིན་ཡིན་ལ། གཞི་དང༌། ཐག་སྲིང་བ་མ་ཡིན་པ་དང་། སྤོང་བ་
དང་ཐག་སྲིང་བ་མིན་གྱི། གཞན་གཉིས་ཡིན་པ་དང་། གཞི་དང་། ཐག་སྲིང་
བ་སྤོང་བའི་གཉེན་པོ་མ་ཡིན་པ་དང་། བཞི་ཀ་མ་ཡིན་པ་དང་བཞི། དང་པོ་
ནི། སྡུག་བསྔལ་ཆོས་བཟོད་ལྟ་བུ། གཉིས་པ་ནི། སྡུག་བསྔལ་ཆོས་ཤེས་ལྟ་བུ།
གསུམ་པ་ནི། བཟོད་ཤེས་གཞན་རྣམས་དང༌། སྒོམ་ལམ་ཁྱད་པར་ཅན་གྱི་
ལམ་རྣམས་སོ། །བཞི་པ་ནི། ངེས་འབྱེད་ཆ་མཐུན་རྣམས་སོ། །
བཞི་པ་ཞར་བྱུང་བཤད་པ་ལ། དམིགས་པ་ལས། ཉོན་མོངས་པ་ནི་སྤང་
བྱར་འདོད། །ཅེས་སོགས་རྐང་པ་ཕྱེད་དང་བཅུ་གསུངས། འོ་ན། ཉོན་མོངས་
པ་སྤོང་བའི་ཚེ་དམིགས་པ་དང་མཚུངས་ལྡན་གང་ལས་སྤོང་ཞེ་ན། དེའི་ལན་
འཆད་པ་ལ། གཞུང་འདི་བྱུང༌། དམིགས་པའི་ཡུལ་གྱི་ཉོན་མོངས་པ་སུན་
ཕྱུང་བ་ལས། ཉོན་མོངས་སྤོང་བར་འདོད་ཀྱི་མཚུངས་ལྡན་( ༢༢་)གྱི་ནི་མ་
ཡིན་ཏེ། དམིགས་པ་ལས་སྤོང་བར་ནུས་མཚུངས་ལྡན་ནི་ལྷན་ཅིག་འབྱུང་
བས་འབྲལ་བར་མི་ནུས་པའི་ཕྱིར། ཡང་ཐག་སྲིང་བའི་ངོ་བོ་རིང་བ་རྣམ་པ་
བཞི་ཡོད་དེ། ལྷན་ཅིག་འབྱུང་བའི་འབྱུང་བ་བཞི་ལྟ་བུ་མཚན་ཉིད་མི་མཐུན་
པས་རིང་བ་དང་། ཚུལ་ཁྲིམས་དང་འཆལ་ཚུལ་ལྟ་བུ་མི་མཐུན་ཕྱོགས་གཏེན་
པོས་རིང་བ་དང་། ཤར་ནུབ་ཀྱི་རྒྱ་མཚོ་ལྟ་བུ་ཡུལ་ཕྱོགས་རྣམ་པར་ཆད་ང་ས་
རིང་བ་དང་། འདས་མ་འོངས་ཀྱི་དུས་གཉིས་དུས་ཀྱི་རིང་བ་ལྟ་བུ་ཡིན་པའི་
ཕྱིར། གཉེན་པོ་སྐྱེས་པས་ཟད་པར་འགྱུར། །ཞེས་བཤད་ན། ལམ་ཁྱད་པར་
ཅན་དུ་འགྱུར་ན་ཉོན་མོངས་པ་ཇེ་ཕྲར་འགྱུར་བས་སྤངས་པ་ཡང་ཁྱད་པར་
དུ་འགྱུར་རམ་ཞེ་ན་མ་ཡིན་ཏེ། ཉོན་མོངས་པ་ནི་གཉེན་པོས་ལན་ཅིག་ཏུ་

ཟད་པར་བྱེད་པའི་ཕྱིར། འོན་ཀྱང༌། ཉོན་མོངས་པ་དེ་དག་གི་བྲལ་བའི་ཐོབ་
པ་ནི་ཁྱད་པར་ཡང་དང་ཡང་དུ་འགྱུར་ཏེ། གཉེན་པོ་རྣམ་གྲོལ་གྱི་ལམ་སྐྱེས་
པ་དང་། རྒྱུན་ཞུགས་ཀྱི་འབྲས་བུ་ལ་སོགས་པ་དགེ་སྦྱོང་ཚུལ་གྱི་འབྲས་བུ་
བཞི་ཐོབ་པའི་དུས་དང་དབང་པོ་བརྟུལ་པོ་རྣོན་པོར་རྣམ་པར་འཕེལ་བ་སྟེ་
འཕོ་བའི་དུས་རྣམས་སུ་སྤངས་པ་བྲལ་ཐོབ་ཁྱད་པར་ཅན་དུ་འགྲོ་བའི་ཕྱིར།
ཞུགས་པས་འབྲས་གནས་ཐོབ་པ་ན་སྔ་མ་ཞུགས་པའི་བྲལ་ཐོབ་བཏང་ནས།
ཕྱི་མ་འབྲས་གནས་ཀྱི་བྲལ་ཐོབ་ཏུ་འགྱུར་བ་སོགས་ཤེས་པར་བྱ་བ་ཡིན་པའི་
ཕྱིར།
སྤངས་པའི་འབྲས་བུ་ཡོངས་ཤེས་བཤད་པ།
༈ བཞི་པ་སྤངས་པའི་འབྲས་བུ་ཡོངས་ཤེས་བཤད་པ་ལ་ལྔ། དབྱེ་བ།
ལམ་གང་གི་འབྲས་བུ་ཡིན། གྲངས་ངེས། གང་ཟག་གང་ལ་དུ་ལྡན། ཐོབ་
གཏོང་བཤད་པའོ། །དང་པོ་ནི། ཕྲ་རྒྱས་སྤོང་ཚུལ་དེ་ལྟར་ཡིན་ན། དེ་སྤངས་
པས་འབྲས་བུ་ཡོངས་( ༢༣ན) ཤེས་དེ་ལ་དུ་ཡོད་ཅེ་ན། དེ་འཆད་པ་ལ། ཡོངས་
སུ་ཤེས་དགུ་འདོད་པ་ན། །ཞེས་པ་ནས། ཟག་པ་ཀུན་ཟད་ཅེས་པའི་བར་རྐང་
པ་ཕྱེད་བདུན་གསུངས། སྤངས་པ་ཡོངས་ཤེས་ནི་བྲལ་ཐོབ་སོ་སོར་བརྟགས་
འགོག་ཡིན་ལ། རྒྱུ་ཤེས་པའི་མིང་གི་འབྲས་བུ་ཐོབ་པ་ལ་བཏགས་པ་སྤངས་པ་
ཡོངས་ཤེས་ལ་དགུ་ཡོད་དེ། འདོད་པ་ན་དང་པོ་སྡུག་ཀུན་མཐོང་སྤང་རྣམ་པ་
གཉིས་སྤངས་ཤིང་ཟད་པ་ཐོབ་པའི་འགོག་པ་ལ་ཡོངས་ཤེས་གཅིག་འདོད་
པའི་འགོག་པ་དང་ལམ་མཐོང་སྤང་རྣམ་པ་གཉིས་ཡོད་པ་ལས་འགོག་པ་
མཐོང་སྤང་ཟད་པའི་ཡོངས་ཤེས་དང༌། ལམ་མཐོང་སྤང་སྤངས་ཤིང་ཟད་པ་
ཐོབ་པའི་འགོག་པ་གཉིས་ཏེ། དེ་གཉིས་ལ་སོ་སོར་ཡོངས་ཤེས་རེ་རེ་བཞག་
པའི་ཡོངས་ཤེས་གཉིས། འདོད་པའི་བདེན་བཞི་མཐོང་སྤང་ཟད་པ་ལ་ཡོངས་

ཤེས་གསུམ་བཞག་པ་དེ་བཞིན་དུ། ཁམས་གོང་མ་གཉིས་ཀྱི་སྡུག་ཀུན་མཐོང་
སྤང་ཟད་པའི་ཡོངས་ཤེས་གཅིག་དང་།འགོག་ལམ་མཐོང་སྤང་སོ་སོཪ་
སྤངས་པའི་ཡོངས་ཤེས་གཉིས་ཏེ་གསུམ་ཉིད་དང་།ཁམས་གསུམ་གྱི་སྒོམ་
སྤང་གསུམ་སོ་སོར་སྤངས་པའི་བརྟགས་འགོག་ལ་སོ་སོར་ཡོངས་ཤེས་སུ་
བཞག་པས་སྔ་མ་ལས་གཞན་གསུམ་རྣམས་སུ་ཡོད་པའི་ཕྱིར་ཏེ། ཐ་མའི་ཆ་
མཐུན་སྤངས་པའི་ཡོངས་ཤེས་དང་། གཟུགས་ཀྱི་ཟག་པ་ཟད་པའི་ཡོངས་
ཤེས་དང་། གཟུགས་མེད་ཀྱི་ཟག་པ་ཀུན་ཟད་པའི་ཡོངས་ཤེས་སམ། ཟག་པ་
ཀུན་ཟད་ཀྱི་ཡོངས་ཤེས་རྣམས་སུ་ཡོད་པའི་ཕྱིར།
གཉིས་པ་ནི། ཡོངས་ཤེས་དེ་དག་ལམ་གང་དང་ས་གང་གི་འབྲས་བུ་ཡིན་
ཞེ་ན། དེ་འཆད་པ་ལ། དྲུག་བཟོད་འབྲས་ཞེས་པ་ནས། དེའི་ཕྱོགས་མཐུན གྱི་
དྲུག་དང་ལྔ། །ཞེས་པའི་བར་གསུངས། ཡོངས་(༢༣བ) ཤེས་དང་པོ་དྲུག་ནི་
མཐོང་ལམ་བཟོད་པའི་འབྲས་བུ་ཡིན་ཏེ། མཐོང་ལམ་བར་ཆད་མེད་ལམ་གྱི་
ཐོབ་འབྲས་ཡིན་པའི་ཕྱིར། འོ་ན། ཡོངས་ཤེས་རྣམ་གྲོལ་ལམ་གྱི་འབྲས་བུར་
བསྟན་པ་དང་འགལ་ཏེ། བཟོད་པ་རྣམ་གྲོལ་ལམ་མ་ཡིན་པའི་ཕྱིར་ཞེ་ན།
སྐྱོན་མེད་དེ། འགྲེལ་པ་ལས། བཟོད་པ་རྣམས་ཤེས་པའི་འཁོར་ཅན་ཡིན་
པའི་ཕྱིར། ཞེས་གསུངས་པ་ལྟར། འཁོར་ཤེས་པས་སྤངས་པ་ཐོབ་པ་ལ་གཙོ་
བོ་བཟོད་པས་ཐོབ་པའི་འབྲས་བུར་བཏགས་ནས་བསྟན་པ་ཡིན་པའི་ཕྱིར།
དཔེར་ན། རྒྱལ་པོའི་འཁོར་གྱིས་ཡུལ་བཅོམ་པ་ལ་རྒྱལ་པོས་ཡུལ་བཅོམ་ཞེས་
ཟེར་བ་བཞིན་ནོ། །ཡོངས་ཤེས་ལྷག་མ་གསུམ་པོ་རྣམས་ནི་ཤེས་པའི་འབྲས་བུ་
ཡིན་ཏེ། དེ་རྣམས་སྒོམ་ལམ་གྱི་ཐོབ་འབྲས་ཡིན་པའི་ཕྱིར། ས་གང་གི་འབྲས་
བུ་ཡིན་ཞེ་ན། ཡོངས་ཤེས་དགུ་པོ་ཐམས་ཅད་ཉེར་བསྡོགས་མི་ལྕོགས་མེད་ཀྱི་
འབྲས་བུ་ཡིན་ཏེ། ཉེར་བསྡོགས་མི་ལྕོགས་མེད་ཀྱིས་ཐམས་ཅད་ལ་ཆགས་
བྲལ་བྱེད་པའི་ཕྱིར། བསམ་གཏན་གྱི་དངོས་གཞི་ཁྱད་པར་ཅན་ལ་སོགས་ང ་

ལྔ་པོ་རྣམས་ཀྱི་འབྲས་བུ་ཡོངས་ཤེས་ལྔ་ལྔ་ཡོད་དེ། གཟུགས་གཟུགས་མེད་ཀྱི་
སྡུག་ཀུན་མཐོང་སྤང་སྤངས་པའི་ཡོངས་ཤེས་དང་། དེའི་འགོག་པ་མཐོང་
སྤང་སྤངས་པའི་ཡོངས་ཤེས་དང་། དེའི་ལམ་མཐོང་སྤང་སྤངས་པའི་ཡོངས་
ཤེས་གསུམ་དང༌། གཟུགས་ཀྱི་འདོད་ཆགས་དང་བྲལ་བའི་ཡོངས་ཤེས་དང་།
ཟག་པ་ཀུན་ཟད་ཀྱི་ཡོངས་ཤེས་ཏེ་ལྔ་ལྔ་ཡོད་པའི་ཕྱིར་ཏེ། འདོད་པའི་ཡོངས་
ཤེས་ནི་མི་ལྕོགས་མེད་ཁོ་ནའི་འབྲས་བུ་ཡིན་པའམ་ཞེས་བརྗོད་དོ། །བཙུན་པ་
དབྱངས་སྒྲོགས་ནི། བསམ་གཏན་གྱི་དངོས་གཞིའི་འབྲས་བུ་ཡོངས་ཤེས་
བརྒྱད་ཡོད་དེ། ཐ་མའི་ཆ་མཐུན་ལྔ་སྤངས་པའི་ཡོངས་ཤེས་མ་གཏོགས་པ་
དེའི་འབྲས་བུ་( ༢༤ན) ཡིན་པའི་ཕྱིར། ཞེས་ཟེར། ཁ་ཅིག །གཟུགས་ཀྱི་ཟག་པ་
ཟད་པའི་ཡོངས་ཤེས་ནི་གཟུགས་མེད་ནམ་མཁའ་མཐའ་ཡས་ཉེར་བསྡོགས་
ཀྱི་འབྲས་བུ་ཡིན་ཏེ། གཟུགས་མེད་ཀྱི་དངོས་གཞི་གཟུགས་ལ་འདོད་ཆགས་
དང་བྲལ་བར་བྱེད་པའི་ཕྱིར། ཟག་པ་ཀུན་ཟད་ཀྱི་ཡོངས་ཤེས་གཅིག་ནི་
ཟག་པ་ཀུན་ཟ
གཟུགས་མེད་ཀྱི་དངོས་གཞི་དང་པོ་གསུམ་གྱི་འབྲས་བུ་ཡིན་ཏེ། དེ་གསུམ་
ཟག་མེད་ཀྱིས་ཁམས་གསུམ་གྱི་འདོད་ཆགས་ལས་བྲལ་བར་ནུས་པའི་ཕྱིར།
འོ་ན། དེ་རྣམས་འཇིག་རྟེན་དང་འཇིག་རྟེན་ལས་འདས་པའི་ལམ་གང་གི་
འབྲས་བུ་ཡིན་ཞེ་ན། ཡོངས་ཤེས་ཐམས་ཅད་ཟག་མེད་འཕགས་པའི་ལམ་གྱི་
འབྲས་བུ་ཡིན་ཏེ། འདོད་པའི་སྡུག་ཀུན་མཐོང་སྤང་སྤངས་པའི་ཡོངས་ཤེས་
དང་། དེའི་འགོག་པ་མཐོང་སྤང་སྤངས་པའི་ཡོངས་ཤེས་དང་། དེའི་ལམ་དེ་
སྤངས་པའི་དེ་དང་གོང་མའི་དེ་གསུམ་སྟེ་དང་པོ་དྲུག་མཐོང་ལམ་གྱི་འབྲས་
བུ་དང་། ཕྱི་མ་གསུམ་སྒོམ་ལམ་གྱི་འབྲས་བུ་ཡིན་པའི་ཕྱིར། ཁམས་འོག་མ་
གཉིས་ཀྱི་རྔོ
་སྒོམ་སྤང་སྤངས་པའི་ཡོངས་ཤེས་གཉིས་འཇིག་རྟེན་པའི་སྒོམ་ལམ་
གྱི་འབྲས་བུ་ཡིན་ཏེ། འཕགས་པས་འཇིག་རྟེན་པའི་སྒོམ་ལམ་དུ་གྱུར་པའི་
བསམ་གཏན་དང་པོ་དང་། གཟུགས་མེད་དང་པོའི་ཉེར་བསྡོགས་ཀྱིས་འདོད་

གཟུགས་ལ་འདོད་ཆགས་དང་བྲལ་བ་ཡོད་པའི་ཕྱིར། ཡོངས་ཤེས ཐ་མ་
གཉིས་སྒོམ་ལམ་རྗེས་ཤེས་ཀྱི་འབྲས་བུ་ཡིན་ཏེ། སྒོམ་ལམ་རྗེས་ཤེས་ཁམས་
གོང་མ་གཉིས་ཀྱི་སྤོང་བའི་གཉེན་པོ་ཡིན་པའི་ཕྱིར། ཡོངས་ཤེས་ཐ་མ་གསུམ་
སྒོམ་ལམ་ཆོས་ཤེས་ཀྱི་འབྲས་བུ་ཡིན་ཏེ། སྒོམ་ལམ་ཆོས་ཤེས་དེ་ཁམས་གསུམ་
ཆར་གྱི་སྒོམ་སྤང་གྱི་གཉེན་པོ་ཡིན་པའི་ཕྱིར། འདོད་པའི་སྡུག་ཀུན་མཐོང་
སྤང་( ༢༤བ) སྤངས་པའི་ཡོངས་ཤེས་དང་། དེའི་འགོག་པ་དེ་སྤངས་པའི་དེ་
དང་། དེའི་ལམ་མཐོང་སྤང་སྤངས་པའི་ཡོངས་ཤེས་གསུམ་དང་། ཡོངས་ཤེས་
ཐ་མ་གསུམ་སྟེ་དྲུག་ནི་སྒོམ་ལམ་ཆོས་ཤེས་དེའི་ཕྱོགས་མཐུན་ཆོས་ཤེས་པའི་
བཟོད་པ་རྣམས་དང་། ། ཆོས་ཤེས་རྣམས་ཀྱི་འབྲས་བུ་ཡིན་ཏེ། དང་པོ་གསུམ་
ཆོས་ཤེས་པའི་བཟོད་པའི་འབྲས་བུ་དང༌། ཕྱི་མ་གསུམ་བདེན་བཞི་ཆོས་ཤེས་
ཀྱི་འབྲས་བུ་ཡིན་པའི་ཕྱིར། སྒོམ་ལམ་རྗེས་ཤེས་ཀྱི་ཕྱོགས་མཐུན་རྗེས་བཟོད་
དང་། རྗེས་ཤེས་རྣམས་ཀྱི་འབྲས་བུ་ཡོངས་ཤེས་དེ་ལ་ལྔ་ཡོད་དེ། ཁམས་གོང་
མའི་སྡུག་ཀུན་མཐོང་སྤང་སྤངས་པའི་ཡོངས་ཤེས་དང་། དེའི་འགོག་པ་
མཐོང་སྤང་སྤངས་པའི་ཡོངས་ཤེས་དང་། དེའི་ལམ་མཐོང་སྤང་སྤངས་པའི་
ཡོངས་ཤེས་གསུམ་དང་། ཡོངས་ཤེས་ཐ་མ་གཉིས་རྣམས་སུ་ཡོད་པའི་ཕྱིར།
གསུམ་པ། གྲངས་ངེས་ནི། འབྲས་བུ་ཡོངས་ཤེས་ལ་དགུར་འཇོག་པའི་རྒྱུ་
མཚན་ཅི་ཡིན་ཞེ་ན། བྲལ་བའི་ཐོབ་པ་ཟག་མེད་དང༌། །ཞེས་སོགས་ཊཱོཀ་
གཅིག་བྱུང་། ཡོངས་ཤེས་དགུར་འཇོག་པའི་རྒྱུ་མཚན་ཡོད་དེ། བྲལ་བའི་ཐོབ་
པ་ཟག་མེད་གསར་དུ་རྙེད་པ་དང་། དེ་ལ་བརྟེན་ནས་སྲིད་རྩེའི་ཉོན་མོངས་
པའི་ཕྱོགས་ཙམ་ཉམས་ཤིང་སྤངས་པར་བྱས་པ་དང་། སྲིད་རྩེའི་སྡུག་ཀུན་
མཐོང་སྤང་ཀུན་འགྲོའི་རྒྱུ་གཉིས་བཅོམ་པའི་རྒྱུ་གསུམ་ཚང་བའི་རྒྱུ་མཚན་
གྱིས་མཐོང་སྤང་སྤངས་པའི་ཡོངས་ཤེས་དྲུག་བཞག །རྒྱུ་གསུམ་པོ་དེ་དང་
ཁམས་གསུམ་རང་རང་ལས་འདས་པ་དེ། རང་རང་ལས་འདོད་ཆགས་དང་

་བྲལ་བའི་རྒྱུ་བཞི་ཚང་བ་ལས་ཡོངས་ཤེས་ཐ་མ་བཞག་པའི་ཕྱིར། ད་ནི་འདི་
དཔྱད་པར་བྱ་སྟེ། འོ་ན། ལམ་གང་ལ་གནས་པའི་ཚེ་ཡོངས་ཤེས་སུ་བཞག་ཅེ་
སོ་སོ་སྐྱེ་བོ་ལ་ནི་རྒྱུ་མཚན་དང་པོ་གཉིས་མེད་པས་སྤངས་པ་
ན་ཡོད་དེ།
༢ ༥ ན ཙམ་ཡོད་ཀྱང་ཡོངས་ཤེས་ཀྱི་མིང་མི་ཐོབ།སྡུག་བསྔལ་ལ་ཆོས་ཤེས
པའི་བཟོད་པ་སོགས་བཟོད་པ་བརྒྱད་ལ་ཟག་མེད་ཀྱི་ཐོབ་པ་འདྲེན་བཞིན་
པ་ཡིན་པས། ཡོངས་ཤེས་གསར་ཐོབ་མེད་དེ། རྒྱུ་མཚན་དང་པོ་མེད་པའི་
ཕྱིར་དང་། སྡུག་བསྔལ་ཆོས་ཤེས་ལ་གནས་པའི་ཚེ་བྲལ་ཐོབ་ཟག་མེད་ཡོད་
ཀྱང་། ། ཆོས་ཕྱི་མ་གཉིས་མེད་པས་ཡོངས་ཤེས་མེད་པའི་ཕྱིར། སྡུག་བསྔལ་
རྗེས་ཤེས་ལ་དང་པོ་གཉིས་ཡོད། ཀུན་འབྱུང་གི་ཀུན་འགྲོའི་རྒྱུ་སྤངས་པ་མེད་
ལ། དེས་ན་ཆོས་གསུམ་པ་མེད་པས་ཡོངས་ཤེས་མེད་དོ། །སྐད་ཅིག་མ་དྲུག་པ་
ཀུན་འབྱུང་ཆོས་ཤེས་ཀྱི་ཚེ་ཆོས་གསུམ་ཀ་ཚང་བས་འདོད་པའི་སྡུག་ཀུན་
མཐོང་སྤང་སྤངས་པའི་ཡོངས་ཤེས་སུ་བཞག །ཀུན་འབྱུང་རྗེས་ཤེས་ཀྱི་ཚེ་
ཆོས་གསུམ་ཚང་བས་གོང་མའི་སྡུག་ཀུན་མཐོང་སྤང་སྤངས་པའི་ཡོངས་ཤེས་
སུ་བཞག །འགོག་ལམ་ཆོས་ཤེས་དང༌། རྗེས་ཤེས་བཞི་ནི་རེ་རེ་ལ་ཡང་ཆོས་
གསུམ་ཀ་ཚང་བའི་ཕྱིར། རེ་རེ་ལའང་ཡོངས་ཤེས་རེ་རེ་བཞག་སྟེ། དེ་ལྟར་ན་
འདོད་པའི་སྡུག་ཀུན་མཐོང་སྤང་སྤངས་པའི་ཡོངས་ཤེས་དང་། དེའི་འགོག་
པ་དེ་སྤངས་པའི་དེ་དང་དེའི་ལམ་དེ་སྤངས་པའི་དེ་དང་། གོང་མའི་སྡུག་
ཀུན་དེ་སྤངས་པའི་དེ་དང་། དེའི་འགོག་པ་དེ་སྤངས་པའི་དེ་དང་། དེའི་ལམ་
མཐོང་སྤང་སྤངས་པའི་ཡོངས་ཤེས་དང་དྲུག་ཡོད་པའི་ཕྱིར།
བཞི་པ་ནི། ཡོངས་ཤེས་དེ་གང་ཟག་གང་ལ་དུ་ལྡན་ཞེ་ན། དེ་འཆད་པ་
ལ། གཅིག་མིན་མཐོང་ལ་གནས་པ་ནི། །ཞེས་སོགས་རྐང་པ་དྲུག་གསུངས།
གཅིག་སྟེ་སོ་སྐྱེ་ཆོས་ཅན། ཡོངས་ཤེས་དང་མི་ལྡན་ཏེ། བྲལ་ཐོབ་ཟག་མེད་
དང་མི་ལྡན་པའི་ཕྱིར། མཐོང་ལམ་ལ་གནས་པ་ནི། ཡོངས་ཤེས་གཅིག་ནས་

ལྔའི་བར་ཅི་རིགས་པ་དང་ཡང་དག་པར་ལྡན་པ་ཡོད་དེ།
མཐོང་ལམ་སྐད་
 ༢ ༥ བ ཅིག་མ་དང་པོ་ལྔ་ལ་གནས་པའི་བར་ནི་རྒྱུ་གཉིས་ཀུན་ཏུ་བཅོམ་པ་
མེད་པས་ཡོངས་ཤེས་དང་མི་ལྡན་ལ། སྐད་ཅིག་མ་དྲུག་པ་ཀུན་འབྱུང་ཆོས་
ཤེས་དང་བདུན་པ་ཀུན་འབྱུང་རྗེས་བཟོད་ལ་གནས་པ་ལ་འདོད་པའི་སྡུག་
ཀུན་མཐོང་སྤང་སྤངས་པའི་ཡོངས་ཤེས་གཅིག་དང་ལྡན། སྐད་ཅིག་མ་བརྒྱད་
པ་ཀུན་འབྱུང་རྗེས་ཤེས་དང་དགུ་པ་འགོག་པ་ཆོས་བཟོད་ལ་གནས་པ་ལ་ནི་
ཡོངས་ཤེས་སྔ་མ་དང་། གོང་མའི་སྡུག་ཀུན་སྤངས་པའི་ཡོངས་ཤེས་ཏེ་གཉིས་
དང་ལྡན་ནོ། །སྐད་ཅིག་མ་བཅུ་པ་འགོག་པ་ཆོས་ཤེས་དང་། བཅུ་གཅིག་པ་
འགོག་པ་རྗེས་བཟོད་ལ་གནས་པ་ལ་སྔ་མ་གཉིས་དང་། འདོད་པའི་འགོག་པ་
མཐོང་སྤང་སྤངས་པའི་ཡོངས་ཤེས་གསུམ་དང་ལྡན་པ་སོགས་ཡིན་པའི་ཕྱིར།
སྒོམ་ལ མ་ལ་གནས་པ་ལ་ཡོངས་ཤེས་དྲུག་གམ་གཅིག་གམ་ཡང་ན་གཉིས་
དང་ལྡན་པ་ཡོད་དེ། སྒོམ་ལམ་པ་དེ་དྲུག་དང་ལྡན་པ་ཡང་ཡོད། དེ་གཅིག་
དང་ལྡན་པ་ཡང་ཡོད། དེ་གཉིས་དང་ལྡན་པ་ཡང་ཡོད་པའི་ཕྱིར། དང་པོ་
གྲུབ་སྟེ། བཅུ་དྲུག་པ་ལམ་རྗེས་ཤེས་ལ་གནས་པའི་རྒྱུན་ཞུགས་སམ་འབྲས་བུ་
ཐོད་རྒལ་བའི་ཕྱིར་འོང་ངམ། འབྲས་བུ་རིམ་གྱིས་པ་འདོད་པའི་སྒོམ་སྤང་
བརྒྱད་པ་སྤངས་པའི་བར་ལ་གནས་པ་ནི། སྔ་མ་ལྔ༌། གོང་མའི་ལམ་མཐོང་
སྤང་སྤངས་པའི་ཡོངས་ཤེས་ཏེ་དྲུག་དང་ལྡན། འདོད་པ་ལ་འདོད་ཆགས་
དང་བྲལ་བའི་འཕགས་པ་ཉམས་ནའང་དྲུག་པོ་དེ་དག་དང་ལྡན་པ་ཡིན་
པའི་ཕྱིར། གཉིས་པ་གྲུབ་སྟེ། ལམ་རྗེས་ཤེས་ལ་གནས་པའི་འབྲས་བུ་རིམ་
གྱིས་པའི་ཕྱིར་མི་འོང་དང་། ཆགས་བྲལ་སྔོན་སོང་གི་ཕྱིར་མི་འོང་གཉིས་
ཡོངས་ཤེས་སྔ་མ་རྣམས་བསྡོམས་ནས་ཐ་མའི་ཆ་མཐུན་ཟད་པའི་ཡོངས་ཤེས་
གཅིག་པུ་དང་ལྡན། དགྲ་བཅོམ་པ་ཐོབ་པའི་ཚེ་ཡང་ཡོངས་ཤེས་སྔ་མ་རྣམས་
༢ ༦ན)བསྡོམས་པའི་ཟག་པ་ཀུན་ཟད་ཀྱི་ཡོངས་ཤེས་གཅིག་པུ་དང་ལྡན་པའི་

ཕྱིར། གསུམ་པ་གྲུབ་སྟེ། གཟུགས་ཀྱི་ཟག་པ་ཟད་པའི་ཕྱིར་མི་འོང་ཐ་མའི་ཆ་
མཐུན་སྤངས་པའི་ཡོངས་ཤེས་དང་། གཟུགས་ཀྱི་འདོད་ཆགས་སྤངས་པའི་
ཡོངས་ཤེས་གཉིས་དང་ལྡན་པའི་ཕྱིར་དང༌། དགྲ་བཅོམ་པ་གཟུགས་མེད་ཀྱི་
ཉོན་མོངས་པས་ཉམས་ནའང་གཉིས་པོ་དེ་དང་ལྡན། དགྲ་བཅོམ་པ་འདོད་
པའི་ཉོན་མོངས་པས་ཉམས་ན་མཐོང་སྤང་སྤངས་པའི་ཡོངས་ཤེས་དྲུག་དང་
ལྡན་ལ། གཟུགས་ཀྱི་ཉོན་མོངས་པས་ཉམས་ན་ཐ་མའི་ཆ་མཐུན་ཟད་པའི་
ཡོངས་ཤེས་གཅིག་པུ་དང་ལྡན་པའི་ཕྱིར། དེ་ལ་ཁོ་ན་རེ། འབྲས་བུ་ཕྱི་མ་
གཉིས་ཐོབ་པའི་ཚེ་སྤངས་པ་མང་པོ་ཡོད་བཞིན་དུ། ཡོངས་ཤེས་རེ་རེ་དང་
ལྡན་གྱི་བདུན་དང་དགུ་དང་ལྡན་པར་མི་འཇོག་པའི་རྒྱུ་མཚན་ཅི་ཡིན་ཞེ་ན་
ཡོད་དེ། འདོད་པའི་ཁམས་ལ་འདོད་ཆགས་དང་བྲལ་བ་དང་། ཕྱིར་མི་འོང་
གི་འབྲས་བུ་གསར་དུ་ཐོབ་པའི་རྒྱུ་མཚན་གཉིས་ཚང་བས་ཡོངས་ཤེས་དེ་དེ་
དག་བསྡོམས་ནས་ཕྱིར་མི་འོང་ཐ་མའི་ཆ་མཐུན་ཟད་པའི་ཡོངས་ཤེས་གཅིག་
པུ་དང་ལྡན་པར་བཞག །ཁམས་གསུམ་ལ་འདོད་ཆགས་དང་བྲལ་བ་དང་།
དགྲ་བཅོམ་པའི་འབྲས་བུ་གསར་དུ་ཐོབ་པའི་རྒྱུ་མཚན་གཉིས་ཚང་བས་
ཡོངས་ཤེས་དེ་དག་བསྡོམས་ནས་དགྲ་བཅོམ་པ་ཟག་པ་ཀུན་ཟད་ཀྱི་ཡོངས་
ཤེས་གཅིག་པུ་དང་ལྡན་པར་བཞག་པའི་ཕྱིར་དང༌། རྒྱུན་ཞུགས་དང་ཕྱིར་
འོང་ལ་འབྲས་བུ་གསར་ཐོབ་ཡོད་ཀྱང་ཁམས་ལ་འདོད་ཆགས་དང་བྲལ་བ་
མེད། གཟུགས་ལ་འདོད་ཆགས་དང་བྲལ་བ་ལ་ཁམས་ལ་འདོད་ཆགས་དང་
བྲལ་བ་ཡོད་ཀྱང་འབྲས་བུ་སྔར་མེད་གསར་དུ་ཐོབ་པ་མེད་པས་ཡོངས་ཤེས་
བསྡོམས་པའི་རྒྱུ་མཚན་མ་ཚང་བས་ན་ཡོངས་ཤེས་དྲུག་སོགས་( ༢༦བ)དང་
ལྡན་པར་བཤད་པའི་ཕྱིར། ལྔ་པ་ཐོབ་གཏོང་ནི། ཡོངས་ཤེས་བསྡོམས་པའི་རྒྱུ་
མཚན་དེ་ལྟར་ཡིན་ན། ཡོངས་ཤེས་ཐོབ་གཏོང་གི་ཁྱད་པར་ཇི་ལྟ་བུ་ཞེ་ན། དེ་
འཆད་པ་ལ། ལ་ལ་ཞེས་སོགས་རྐང་པ་གཉིས་གསུངས། གང་ཟག་ལ་ལ་

ཡོངས་ཤེས་གཅིག་གཏོང་བ་ཡོད་དེ། དགྲ་བཅོམ་པ་ཉམས་པ་ཟག་ཟད་
གཅིག་པུ་དང༌་། འདོད་པའི་འདོད་ཆགས་ཙམ་དང་བྲལ་བའི་ཕྱིར་མི་འོང་།
འདོད་ཉོན་གྱིས་ཉམས་ནའང་།
ཐ་མའི་ཆ་མཐུན་སྤངས་པའི་ཡོངས་ཤེས་
གཅིག་པུ་གཏོང་བའི་ཕྱིར། ལ་ལ་གཉིས་གཏོང་བ་ཡོད་དེ། གཟུགས་ཀྱི་འདོད་
ཆགས་དང་བྲལ་བའི་ཕྱིར་མི་འོང་། འདོད་པའི་ཉོན་མོངས་པས་ཉམས་ན་
བདུན་པ་དང་བརྒྱད་པ་གཉིས་གཏོང་བའི་ཕྱིར། ལ་ལ་ལྔ་གཏོང་བ་ཡོད་དེ།
ཆགས་བྲལ་སྔོན་སོང་གི་ཕྱིར་མི་འོང་། བཅུ་དྲུག་པ་ལམ་རྗེས་ཤེས་ལ་གན ས་
པ། ཐ་མའི་ཆ་མཐུན་པའི་ཡོངས་ཤེས་ཐོབ་པ་ན་མཐོང་སྤང་སྤངས་པའི་
ཡོངས་ཤེས་དང་པོ་ལྔ་གཏོང་བའི་ཕྱིར། ལ་ལ་དྲུག་གཏོང་བ་ཡོད་དེ། འདོད་
པ་ལ་འདོད་ཆགས་དང་བྲལ་བའི་འབྲས་བུ་རིམ་གྱིས་པའི་ཕྱིར་མི་འོང་། ཐ་
མའི་ཆ་མཐུན་ཟད་པའི་ཡོངས་ཤེས་ཐོབ་པ་ན་མཐོང་སྤང་སྤངས་པའི་ཡོངས་
ཤེས་དྲུག་གཏོང་བའི་ཕྱིར། ཡོངས་ཤེས་ཐོབ་པའི་ཚེ་ཡང་གཅིག་དང་གཉིས་
དང་དྲུག་རྣམས་ཐོབ་པ་ཡོད་ལ། གཅིག་ཐོབ་པ་ཡོད་དེ། ཀུན་འབྱུང་ཆོས་
ཤེས་ལ་གནས་པའི་མཐོང་ལམ་པས་འདོད་པའི་སྡུག་ཀུན་མཐོང་སྤང་སྤངས་
པའི་ཡོངས་ཤེས་གཅིག་ཐོབ། ཆགས་བྲལ་སྔོན་སོང་གི་ཕྱིར་མི་འོང་གིས་ལམ་
རྗེས་ཤེས་ཐོབ་པའི་ཚེ་ཐ་མའི་ཆ་མཐུན་སྤངས་པའི་ཡོངས་ཤེས་གཅིག་ཐོབ།
དགྲ་བཅོམ་པའི་འབྲས་བུ་ཐོབ་པའི་ཚེ་ཡང་ཡོངས་ཤེས་དགུ་པ་གཅིག་པུ་
ཐོབ་པའི་ཕྱིར། གཉིས་ཐོབ་པ་ཡོད་དེ། དགྲ་བཅོམ་པ་གཟུགས་མེད་ཀྱི་ཉོན་
མོངས་པས་ཉམས་ན་སྔོན་( ༢ ༧ན) བཏང་བའི་བདུན་པ་དང་བརྒྱད་པ་གཉིས་
ཐོབ་པའི་ཕྱིར། དྲུག་ཐོབ་པ་ཡོད་དེ། དགྲ་བཅོམ་པ་དང་འབྲས་བུ་རིམ་གྱིས་
པའི་ཕྱིར་མི་འོང་འདོད་པའི་ཉོན་མོངས་པས་ཉམས་ན་སྔོན་བཏང་བའི་
མཐོང་སྤང་སྤངས་པའི་ཡོངས་ཤེས་དྲུག་སླར་ཐོབ་པའི་ཕྱིར། ཡོངས་ཤེས་ལྔ་
ར་ཐོབ་པ་མེད་དེ། ཆགས་བྲལ་སྔོན་སོང་གི་ཕྱིར་མི་འོང་གི་འབྲས་བུ་
གཅིག་ཅར་ཐོབ་ང

དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་བློའི་པདྨོ་ཁ་འབྱེད།
ལས་ཉམས་པ་མེད་པའི་ཕྱིར། ཆོས་མངོན་པ་མཛོད་ཀྱི་རྣམ་བཤད་བློ་གསལ་
བློའི་པདྨོ་ཁ་འབྱེད་ཅེས་བྱ་བ་ལས་ཕྲ་རྒྱས་བསྟན་པ་ཞེས་བྱ་བ་སྟེ་གནས་ལྔ་
པའི་རྣམ་པར་བཤད་པའོ།། །།
འདིར་སྨྲས་པ།ཕྲ་བའི་གནས་ལ་ལེགས་པར་སྦྱངས་པའི་མཐུས། །ཕྲ་
ཞིབ་རྟོགས་པར་དཀའ་བའི་གནད་ཀྱི་དོན། །ཕྲ་ཞེས་མིང་ཙམ་གླེང་བའི་དུས་
ཀྱི་ཚེ། །ཕྲ་ཡང་གསལ་བར་བཤད་འདི་སྐལ་བ་བཟང་། །ཞེས་བྱ་བ་ནི་བར་
སྐབས་ཀྱི་ཚིགས་སུ་བཅད་པའོ། །

༄༅། །དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་
གསལ་བློའི་པདྨོ་ཁ་འབྱེད་ཅེས་བྱ་བ་ལས་
ལམ་དང་གང་ཟག་བསྟན་པའི་གནས་
དྲུག་པ་སིདྡྷི་ས་མུ་དྲས་མཛད་པ་
བཞུགས་སོ། །
གནས་དྲུག་པ་ལམ་དང་གང་ཟག་བསྟན་པ།
༄༅༅། །དྲུག་པ་ལམ་དང་གང་ཟག་བསྟན་པའི་གནས་འཆད་པ་ལ་བཞི།
དམིགས་ཡུལ་འཕགས་པའི་བདེན་པ། བདེན་པ་མངོན་རྟོགས་ཀྱི་རིམ་པ། དེ་
ལ་གནས་པའི་གང་ཟག་གི་རྣམ་གཞག །མངོན་རྟོགས་ཀྱི་ལམ་གཞན་བཤད་
པའོ། །དང་པོ་ལ་ལྔ༌། མཚམས་སྦྱར། ལམ་རང་གི་ངོ་བོ། བདེན་བཞི་དངོས།
འདུ་བྱེད་ཐམས་ཅད་སྡུག་བསྔལ་དུ་སྒྲུབ་པ།ཞར་ལ་བདེན་གཉིས་བཤད་
པའོ། །
དང་པོ་ནི། སྤངས་པ་ནི་ཡོངས་ཤེས་ཀྱི་མིང་ཐོབ་བོ་ཞེས་བཤད་ན། གཉེན་
པོ་གང་གིས་སྤང་བྱ་གང་སྤངས་པ་ལས་ཡོངས་ཤེས་ཀྱི་མིང་ཐོབ་ཅེ་ན། དེ་
འཆད་པ་ལ། བདེན་པ་མཐོང་དང་བསྒོམས་པ་ལས། །ཉོན་མོངས་སྤངས་པ་
ཞེས་བཤད་པ། །ཞེས་གསུངས། བདེན་པ་མངོན་སུམ་དུ་གསར་དུ་མཐོང་བའི་
མཐོང་ལམ་དང་། མཐོང་ཟིན་རྒྱུན་ལྡན་དུ་སྒོམ་པར་བྱེད་པའི་སྒོམ་ལམ་
གཉིས་སྒོམ་པར་བྱས་པ་ལས། ཉོན་མོངས་པ་སྤངས་པའི་སྟོབས་ཀྱིས་ཡོངས་
ཤེས་ཀྱི་མིང་ཐོབ་པ་ཡིན་ཏེ། དེ་ལྟར་བྱས་པ་ལ་བརྟེན་ནས་ཡོངས་ཤེས་ཀྱི་
མིང་ཐོབ་པར་སྔར་བཤད་ཟིན་པའི་ཕྱིར། གང་དུ་བཤད་ན། བཅུ་ནི་སྒོམ་

པས་སྤང་བྱ་ཡིན། །ལྔ་ཡང་ཞེས་པ་དང་། འདོད་ན་སྡུག་བསྔལ་ལ་སོགས་པ། །
མཐོང་བས་རིམ་བཞིན་སྤོང་བར་བྱེད། །ཅེས་པའི་སྐབས་སུ་བསྟན་པ་ཡིན་
པའི་ཕྱིར།
གཉིས་པ་ནི། འོ་ན། མཐོང་སྒོམ་གྱི་ལམ་གཉིས་པོ་དེ་ཇི་ལྟ་བུ་ཞེ་ན། དེ་
འཆད་པ་ལ། སྒོམ་པའི་ལམ་ནི་རྣམ་གཉིས་ཏེ། །མཐོང་བ་ཞེས་བྱ་ཟག་པ་
མེད། །ཅེས་གསུངས། དོན་ནི། སྒོམ་ལམ་ལ་སྒྲས་བརྗོད་རིགས་ཀྱི་སྒོ་ནས་དབྱེ་
ན་གཉིས་ཡོད་དེ། ཟག་བཅས་འཇིག་རྟེན་པའི་སྒོམ་ལམ་དང་། ཟག་མེད་
༢ ན འཇིག་རྟེན་ལས་འདས་པའི་སྒོམ་ལམ་རྣམ་པ་གཉིས་ཡོད་པའི་ཕྱིར
གསུམ་པ་ནི། བདེན་པ་མཐོང་དང་བསྒོམས་པ་ལས། །ཞེས་གསུངས་ན།
བདེན་པ་དེ་ལ་དབྱེ་ན་དུ་ཡོད་ཅེ་ན། བདེན་པ་དག་ནི་བཞིར་བཤད་དོ།
ཞེས་སོགས་ཤློཀ་གཅིག་གསུངས། དམིགས་ཡུལ་འཕགས་པའི་བདེན་པ་ལ་
དབྱེ་ན་བཞི་ཡོད་དེ། དེ་ལ་བཞི་ཡོད་པར་གོང་དུ་བཤད་ཟིན་པའི་ཕྱིར། གང་
དུ་བཤད་ན། ཟག་མེད་ལམ་གྱི་བདེན་པ་དང༌། །ཞེས་པ་དང་། སོ་སོར་
བརྟགས་པས་འགོག་པ་གང་ཞེས་པ་དང༌། སྡུག་བསྔལ་ཀུན་འབྱུང་འཇིག་
རྟེན་དང་། །ཞེས་པའི་སྐབས་སུ་བཤད་པ་ཡིན་པའི་ཕྱིར། རིམ་པ་དེ་ལྟར་ངེས་
སམ་ཞེ་ན། མ་ངེས་ཏེ། བདེན་པ་བཞི་གསུངས་པ་དེ་ལྟར་ན་དང་པོར་སྡུག་
བསྔལ་བདེན་པ། དེ་རྗེས་ཀུན་འབྱུང་བདེན་པ་སྟོན་ལ། དེ་བཞིན་དུ་དེ་ནས་
འགོག་བདེན་དང་། དེ་ནས་ལམ་བདེན་སྟོན་པའི་ཕྱིར། དེ་ལ་ཁོ་ན་རེ། སྡུག་
བདེན་དང་པོར་འཆད་མི་རིགས་པར་ཐལ། ཀུན་འབྱུང་བདེན་པ་དང་པོར་
སྟོན་རིགས་པའི་ཕྱིར། དེར་ཐལ། ཀུན་འབྱུང་བདེན་པ་སྡུག་བདེན་གྱི་རྒྱུ་ཡིན་
པའི་ཕྱིར། ཟེར་ན། བདེན་པ་བཞི་པོ་དེ་རིམ་པ་འདི་ལྟར་སྟོན་པའི་རྒྱུ་མཚན་
ཡོད་དེ། ཇི་ལྟ་སྟེ་དཔེར་ན། རྣལ་འབྱོར་པའི་རྒྱུད་ལ་བདེན་པ་མངོན་སུམ་དུ་
རྟོགས་པའི་མཐོང་ལམ་སྐྱེ་བའི་རིམ་པ་དང་མཐུན་པར་བདེན་བཞི་དེ་དག་

གི་རིམ་པ་འདི་ལྟར་བསྟན་པའི་ཕྱིར།
བཞི་པ་ནི། ཚོར་བའི་ཕྱོགས་གཅིག་ཁོ་ན་སྡུག་བསྔལ་མིན་ནམ་ཞེ་ན།
དེའི་ལན་བཤད་པ་ལ། ཡིད་འོང་ཡིད་དུ་མི་འོང་དང༌། །ཞེ་སོགས་རྐང་པ་
བཞི་བྱུང་། ཚོར་བ་ཡིད་དུ་འོང་བ་དང་། ཡིད་དུ་མི་འོང་བ་དང་། གཉིས་པོ་
དེ་ལས་གཞན་བཏང་སྙོམས་དང་། ཚོར་བ་གསུམ་པོ་དེ་མྱོང་བར་འགྱུར་བ་
མཚུངས་ལྡན་( ༢བ)དང་མཚུངས་ལྡན་མ་ཡིན་པའི་རྣམ་ཤེས་ཉིད་ཆོས་ཅན།
སྡུག་བསྔལ་བདེན་པ་ཡིན་ཏེ། སྡུག་བསྔལ་གྱི་སྡུག་བསྔལ་དང་འགྱུར་བའི་
སྡུག་བསྔལ་དང་ཁྱབ་པ་འདུ་བྱེད་ཀྱི་སྡུག་བསྔལ་ཉིད་གསུམ་ཅི་རིགས་པ་
དང་ལྡན་པའི་ཕྱིར། ཟག་བཅས་ཀྱི་ཚོར་བ་ཡིད་འོང་གི་གཞན་དབང་དུ་གྱུར་
པ་རྣམས་ནི་འགྱུར་བའི་སྡུག་བསྔལ་དང་། ཟག་བཅས་ཀྱི་ཚོར་བ་ཡིད་མི་འོང་
གི་གཞན་དབང་དུ་གྱུར་པ་རྣམས་ནི་སྡུག་བསྔལ་གྱི་སྡུག་བསྔལ་དང་། ། ཟག་
བཅས་ཀྱི་ཚོར་བ་བཏང་སྙོམས་ཀྱི་གཞན་དབང་དུ་གྱུར་པ་རྣམས་ནི་འདུ་
བྱེད་ཀྱི་སྡུག་བསྔལ་གྱིས་མནར་བའི་ཕྱིར།
ལྔ་པ་ནི། བདེན་བཞི་དེ་ལྟར་ཡིན་ན། བདེན་གཉིས་ཇི་ལྟ་བུ་ཞེ་ན། དེ་
འཆད་པ་ལ། གང་ལ་བཅོམ་དང་བློ་ཡི་གཞན། །ཞེས་སོགས་ཤློོཀ་གཅིག་
གསུངས། ཀུན་རྫོབ་བདེན་པའི་མཚན་ཉིད་ཡོད་དེ། གང་ལ་བཅོམ་པའམ་
བློས་ཆོས་གཞན་སོ་སོར་བསལ་བ་ན་དེར་འཛིན་གྱི་བློ་མི་འཇུག་པའི་ཆོས།
ཀུན་རྫོབ་བདེན་པའི་ངོ་བོ་ཡིན་པའི་ཕྱིར། དཔེར་ན། བུམ་པ་དང་བུམ་ནང་
གི་ཆུ་བཞིན་ནོ། །བུམ་པ་བཅོམ་པ་ན་བུམ་འཛིན་གྱི་བློ་མི་འཇུག་པ་ཡིན་ཏེ།
བུམ་པ་ཐོ་བས་བཅོམ་པ་ན་བུམ་འཛིན་གྱི་བློ་འདོར་བའི་ཕྱིར། བུམ་ནང་གི་
ཆུ་དེ་བློས་ཆོས་གཞན་སོ་སོར་བསལ་བ་ན་དེར་འཛིན་གྱི་བློ་མི་འཇུག་པའི་
ཆོས་ཡིན་ཏེ། ཆུའི་སྟེང་དུ་བློས་གཟུགས་དྲི་ལ་སོགས་པའི་ཆོས་གཞན་སོ་སོར་
བསལ་བ་ན་ཆུར་འཛིན་གྱི་བློ་འདོར་བའི་ཕྱིར། དོན་དམ་བདེན་པའི་མཚན་

ཉིད་ཡོད་དེ། གཞན་གྱིས་བཅོམ་པའམ་ཞིག་པ་དང་བློས་ཆོས་གཞན་སོ་སོར་
བསལ་བ་ན་དེར་འཛིན་གྱི་བློས་མི་འདོར་བའི་ཆོས་དེ་དེའི་མཚན་ཉིད་ཡིན་
པའི་ཕྱིར། མཚན་གཞི་ནི་གཟུགས་ཀྱི་རྡུལ་ཕྲ་རབ་དང་འདུས་མ་བྱས་ལྟ་བུ།
བདེན་པ་མངོན་རྟོགས་ཀྱི་རིམ་པ།
༈ གཉིས་པ་བདེན་པ་མངོན་རྟོགས་ཀྱི་རིམ་པ་བཤད་པ་། བསྟན་
བཤད་གཉིས་ལས། དང་པོ་ནི། འོ་ན་ཐབས་གང་ལ་བརྟེན་ནས་བདེན་པ་
མངོན་སུམ་དུ་མཐོང་བར་འགྱུར་ཞེ་ན། དེ་འཆད་པ་ལ། ཚུལ་གནས་ཐོས་
དང་( ༣ན)བསམ་གཏན་པས། །བསྒོམ་པ་ལ་ནི་རབ་ཏུ་སྦྱོར། །ཞེས་གསུངས།
བདེན་པ་མངོན་སུམ་དུ་རྟོགས་པའི་ཐབས་ཡོད་དེ། སོ་ཐར་རིགས་བདུན་པོ་
གང་རུང་གི་ཚུལ་ཁྲིམས་ལ་གནས་པར་བྱས་ཏེ། དེ་ནས་ལམ་གྱི་བདེན་པ་
མངོན་སུམ་དུ་རྟོགས་པ་དང་རྗེས་སུ་མཐུན་པའི་ཐོས་བྱུང་གི་ཤེས་རབ་
བསྐྱེད། དེ་ནས་ཐོས་པའི་དོན་ལ་ཡང་དང་ཡང་དུ་བསམ་པ་ལས་འབྱུང་བའི་
བསམ་པ་དང་ལྡན་པའི་ཤེས་རབ་བསྐྱེད། དེ་ནས་བསམ་པའི་དོན་ལ་ཡང་
དང་ཡང་དུ་སྒོམ་པ་ལ་བརྟེན་ནས་ལམ་གྱི་བདེན་པ་མངོན་སུམ་དུ་རྟོགས་པ་
ལ་སྦྱོར་བར་བྱེད་པ་ཡིན་པའི་ཕྱིར།
གཉིས་པ་ལ་གསུམ། ཤེས་རབ་ཀྱི་རང་བཞིན། རྟེན་སྣོད་དུ་རུང་བའི་
ཆོས་ཀྱི་ཁྱད་པར། སྒོམ་པ་ལ་འཇུག་པ་དངོས། དང་པོ་ནི། ཐོས་བསམ་སྒོམ་
གསུམ་གྱི་ཤེས་རབ་དེ་ཇི་ལྟ་བུ་ཞེ་ན། དེ་འཆད་པ་ལ། ཐོས་སོགས་ལས་བྱུང་
བློ་རྣམས་ནི། །མིང་དང་གཉིས་ཀ་དོན་ཡུལ་ཅན། །ཞེས་གསུངས། ཐོས་བྱུང་
གི་ཤེས་རབ་དང་ལ་སོགས་པ་བསམ་བྱུང་གི་ཤེས་རབ་དང་སྒོམ་བྱུང་གི་ཤེས་
རབ་རྣམས་ཀྱི་རིམ་པ་བཞིན་དུ་ངོ་བོ་ཡོད་དེ། མིང་ཁོ་ནའི་ཡུལ་ཅན་གྱི་ཤེས་
རབ་ཐོས་བྱུང་གི་ཤེས་རབ་ཀྱི་ངོ་བོ་དང༌། མིང་དོན་གཉིས་ཀའི་ཡུལ་ཅན་གྱི་
 

ཤེས་རབ་ཀྱི་ངོ་བོ་དང་། དོན་ཁོ་ནའི་ཡུལ་ཅན་གྱི་
ཤེས་རབ་སྒོམ་བྱུང་གི་ཤེས་རབ་ཀྱི་ངོ་བོ་ཡིན་པའི་ཕྱིར།
གཉིས་པ་ནི། ལམ་གྱི་བདེན་པ་མངོན་སུམ་དུ་རྟོགས་པའི་ཐབས་དེ་ལྟར་
ཡིན་ན། གང་ཟག་གང་གིས་སྒོམ་པ་ཡོངས་སུ་རྫོགས་པར་འགྱུར་ཞེ་ན། དེ་
འཆད་པ་ལ། བསྲིངས་གཉིས་ལྡན་ཆོག་མི་ཤེས་དང༌། །ཞེས་པ་ནས། གཏན་
གཞིའི་ཕྱིར་ཞེས་པའི་བར་བྱུང༌། གང་ཟག་གང་གིས་སྒོམ་པ་ཡོངས་སུ་རྫོགས་
པར་འགྱུར་བ་དེ། ལུས་འདུ་འཛི་དང་སེམས་རྣམ་རྟོག་ལས་བསྲིངས་པའི་
བསྲིང་བ་གཉིས་ལྡན་གྱི་གང་ཟག་གིས་སྒོམ་པ་ཡོངས་སུ་རྫོགས་པར་འགྱུར་
བ་ཡིན་པའི་ཕྱིར། བསྲིང་བ་གཉིས་གང་ལ་སླ་བ་(༣་) ཡང་ཡོད་དེ། འདོད་
པ་ཆུང་ཞིང་ཆོག་ཤེས་པ་ལ་སླ་ཞིང་འདོད་པ་ཆེ་ཞིང་ཆོག་མི་ཤེས་པ་ལ་
དཀའ་བ་ཡིན་པའི་ཕྱིར། འོ་ན་དེ་གཉིས་གང་ཞེ་ན་ཡོད་དེ། ཟས་གོས་སོགས་
གང་ཡང་རུང་བ་བཟང་པོ་རྙེད་པ་ལ་ད་དུང་རྙེད་ན་སྙམ་དུ་སྲེད་པ་སྐྱེ་བ་རྩི་
ཆོག་མི་ཤེས་པ་ཡིན་ལ། ཟས་གོས་སོགས་གང་ཡང་རུང་བ་བཟང་པོ་མ་རྙེད་
པ་ལ། རྙེད་ན་སྙམ་དུ་འདོད་པ་སྐྱེ་བའི་གང་ཟག་དེ་ནི་གང་ཟག་འདོད་ཆེན་
ཅན་ཡིན་པའི་ཕྱིར། དེ་གཉིས་ཀྱི་གཉེན་པོ་ཡོད་དེ། གཉིས་པོ་དེ་ལས་བཟློག་
པ་འདོད་པ་ཆུང་ཞིང་ཆོག་ཤེས་པ་དག་ནི་འདོད་པ་ཆེ་ཞིང་མི་ཤེས་པ་དེའི་
གཉེན་པོ་ཡིན་པའི་ཕྱིར། འདོད་ཆུང་ཆོག་ཤེས་གཉིས་པོ་དེ། ཁམས་གསུམ་
ཆར་གཏོགས་པ་ཡོད་དེ། དེ་གཉིས་རྒྱུད་ལྡན་གྱི་ཁམས་གསུམ་ཀའི་རྟེན་ཅན་
གྱི་འཕགས་པ་ཡོད་པའི་ཕྱིར། དེ་གཉིས་ལ་ཟག་བཅས་དང་དྲི་མེད་གཉིས་
ཀ་ཡོད་དེ། དེ་གཉིས་དང་ལྡན་པའི་སྐྱེ་འཕགས་གཉིས་ཀ་ཡོད་པའི་ཕྱིར།
འཕགས་པའི་རིགས་ཀྱི་མཚན་ཉིད་ཡོད་དེ། འདོད་ཆུང་ཆོག་ཤེས་ཀྱི་བདག་
ཉིད་དུ་གྱུར་པའི་མ་ཆགས་པའི་རང་བཞིན་ཅན་གྱི་སེམས་བྱུང་དགེ་བར་
དམིགས་པ། འཕགས་པའི་རིགས་ཀྱི་མཚན་ཉིད་ཡིན་པའི་ཕྱིར། དེ་ལ་དབྱེ་ན

བཞི་ཡོད་དེ། ཆོས་གོས་ངན་ངོན་ཙམ་གྱིས་ཆོག་ཤེས་པ་འཕགས་པའི་རིགས།
འཚོ་བ་ངན་ངོན་ཙམ་གྱིས་ཆོག་ཤེས་པ་འཕགས་པའི་རིགས།གནས་མལ་
ངན་ངོན་ཙམ་གྱིས་ཆོས་ཤེས་པ་འཕགས་པའི་རིགས། སྤོང་བ་དང་སྒོམ་པ་ལ་
དགའ་བ་འཕགས་པའི་རིགས་དང་བཞི་ཡོད་པའི་ཕྱིར། རིགས་བཞི་པོ་དེ་
དག་ལས་དང་པོ་གསུམ་ནི་མ་ཆགས་པ་ཡིན་ཏེ།འདོད་ཆུང་ཆོག་ཤེས་ཀྱི་
བདག་ཉིད་ཡིན་པའི་ཕྱིར། བཞི་པ་ནི། ཆོག་ཤེས་ཀྱང་མ་ཆགས་པ་ཡིན་ཏེ།
སྤོང་བ་ནི་འགོག་བདེན་དང༌། སྒོམ་པ་ནི་ལམ་བདེན་ཡིན། དགའ་བ་ནི་མ་
ཆགས་པ་དང་མཚུངས་ལྡན་གྱི་དད་པ་ཡིན་པའི་ཕྱིར། འཕགས་པའི་རིགས་
བཞིའི་དང་པོ་གསུམ་གྱིས་ཐར་པ་སྒྲུབ་པར་བྱེད་པའི་གང་ཟག་( ༤ན)གི་ཀུན་
ཏུ་སྤྱོད་པའི་ཚུལ་བསྟན། ཐ་མས་སྤོང་བ་དང་སྒོམ་པ་ལ་དགའ་བའི་ལས་
བསྟན་པ་ཡིན་ཏེ། མདོ་ལས། དགེ་སློང་དག་ཚུལ་འདིས་ལས་བྱེད་ན་རིང་
པོར་མི་ཐོགས་པར་ཐར་པ་ཐོབ་པར་འགྱུར་རོ། །ཞེས་གསུངས་པ་ལྟར། ཚུལ་
འདི་ལྟ་བུ་ལ་གནས་ནས་ལས་འདི་ལྟ་བུ་བྱེད་ན་མྱུར་དུ་ཐར་པ་ཐོབ་པར་
འགྱུར་རོ་ཞེས་བསྟན་པའི་ཕྱིར། རིགས་བཞི་གསུངས་པ་ལ་དགོས་པ་ཡོད་དེ།
ཆོས་གོས་དང་། བསོད་སྙོམས་དང་། མལ་སྟན་དང༌། འབྱུང་འཇིག་ལ་
སྲེད་པ་སྐྱེ་བ་བཞི་གསུངས་པའི་དེའི་གཉེན་པོར་འཕགས་པའི་རིགས་བཞི་
གསུངས་པ་ཡིན་པའི་ཕྱིར། དེར་ཐལ། བདག་གིར་འཛིན་པ་ཆོས་གོས་སོགས་
ཀྱི་དངོས་པོ་འདོད་པ་དེའི་དུས་རེ་ཞིག་ཞི་བར་བྱ་བ་དེའི་ཆེད་དུ་རིགས་དང་
པོ་གསུམ་བསྟན། བདག་ཏུ་འཛིན་པའི་དངོས་པོ་འདོད་པ་དེའི་དུས་དང་
ཆོས་གོས་ལ་སོགས་པར་བདག་གིར་འཛིན་པའི་དུས་གཉིས་ཀ་གཏན་དུ་ཞི་
བར་བྱ་བའི་ཆེད་དུ་རིགས་ཕྱི་མ་བསྟན་པའི་ཕྱིར།
གསུམ་པ་སྒོམ་པ་ལ་འཇུག་པ་དངོས་ལ། ཞི་གནས་དང༌། ལྷག་མཐོང་
སྒོམ་པ་ལ་འཇུག་པ་གཉིས། དང་པོ་ལ་བསྟན་བཤད་གཉིས། དང་པོ་ནི། རྟེན་

སྣོན་དུ་རུང་བའི་གང་ཟག་གིས་དང་པོར་ལམ་གང་ནས་འཇུག་ཅེ་ན། དེ་
འཆད་པ་ལ། དེ་ལ་འཇུག་པ་མི་སྡུག་པ། །ཞེས་སོགས་རྐང་པ་གསུམ་བྱུང་།
སྣོད་རུང་གི་གང་ཟག་དེས་དང་པོར་ཞི་གནས་སྒོམ་པ་ལ་ལམ་གང་ནས་
འཇུག་པའི་མ་མཐའ་ཡོད་དེ། དེས་དང་པོར་ཚོགས་ལམ་ནས་འཇུག་པ་ཡིན་
པའི་ཕྱིར། ཞི་གནས་ཇི་ལྟར་སྒོམ་པའི་ཚུལ་ཡང་ཡོད་དེ། འདོད་ཆགས་ལྷག་
པར་སྤྱོད་པའི་གཉེན་པོར་མི་སྡུག་པ་སྒོམ་པ་དང༌། རྣམ་རྟོག་ལྷག་པར་སྤྱོད་
པ་རྣམས་ཀྱི་གཉེན་པོར་དབུགས་རྔུབ་པ་སྟེ་ནང་དུ་བསྡུད་པ་དང་། འབྱུང་བ་
དེའི་ཕྱིར་ཕྲོ་བ་དྲན་པ་ཡིས་ཞི་གནས་ཀྱི་ཏིང་ངེ་འཛིན་སྒོམ་པ་ལ་འཇུག་པར་
བྱེད་པ་ཡིན་པའི་ཕྱིར།
གཉིས་པ་རྒྱས་པར་བཤད་པ་ལ་གཉིས། མི་སྡུག་པ་སྒོམ་པ་དང་། དབུགས་
འབྱུང་རྔུབ་( ༤་) སྒོམ་པ་གཉིས། དང་པོ་ལ། སྤྱིར་དང༌། དབྱེ་བ། ཆོས་ཀྱི་
ཁྱད་པར་དང་གསུམ། དང་པོ་ནི། མི་སྡུག་པ་གང་གི་གཉེན་པོར་སྒོམ་ཚུལ་ཇི་
ལྟར་སྒོམ་ཞེ་ན། དེ་འཆད་པ་ལ། ཀེང་རུས་ཆགས་བཅས་ཐམས་ཅད་ལ། །
ཞེས་གསུངས། འདོད་ཆགས་ལ། ཁ་དོག་དང་། དབྱིབས་དང་། རེག་བྱ་དང་།
རྙེད་བཀུར་ལ་ཆགས་པ་དང་བཞི་ལས། དང་པོའི་གཉེན་པོར་རྣམ་པར་སྔོས་
པ་དང་། རྣག་པ་དང་། དམར་བ་ལ་དམིགས་པའི་མི་སྡུག་པའི་འདུ་ཤེས་
དང་། གཉིས་པའི་གཉེན་པོར་རྣམ་པར་བམ་པ་དང་ཟོས་པ་དང་འཐོར་བ་ལ་
དམིགས་པའི་འདུ་ཤེས་སྒོམ། གསུམ་པའི་གཉེན་པོར་རྣམ་པར་འབུས་གཞིག་
པ་དང་། རྒྱུས་པས་བྲང་བྲེང་དུ་འབྲེལ་བའི་ཀེང་རུས་ལ་དམིགས་ནས་མི་སྡུག་
པའི་འདུ་ཤེས་དང་། བཞི་པའི་གཉེན་པོར་རོ་གཡོ་བ་མེད་པའི་མི་སྡུག་པའི་
འདུ་ཤེས་སྒོམ་པར་བྱེད་པ་ལས་ཀེང་རུས་སྒོམ་པ་ནི་ཆགས་ཅན་ཐམས་ཅད་
ལ་གཉེན་པོར་ཤེས་ཏེ། དེ་ལ་ཆགས་པའི་གནས་བཞི་པོ་དེ་མེད་པའི་ཕྱིར།
གཉིས་པ་དབྱེ་བ་འཆད་པ་ལ། རུས་པ་རྒྱ་མཚོའི་བར་དུ་ནི། །ཞེས་སོགས

རྐང་པ་དྲུག་གསུངས། ཀེང་རུས་སྒོམ་པའི་ཚུལ་དེ་ལ་གསུམ་ཡོད་དེ། དང་
པོར་རང་གི་ལུས་ཀྱི་མཐེ་བོང་ངམ་དཔྲལ་བའི་དབྱེས་ལྟ་བུར་སེམས་གཏད་
དེ། རུས་པར་མོས་ཤིང་བྱེད་པ་ནས་རིམ་གྱིས་ལུས་རིལ་པོ་དང་གནས་ཁང་
དང་ཡུལ་ལྗོངས་ལ་སོགས་པ་དང་། མཐར་ཕྱིའི་རྒྱ་མཚོའི་བར་དུ་རུས་པར་སྤྲོ་
ཞིང་མོས་པར་བྱེད་ལ། དེ་ནས་རང་གི་ལུས་འབའ་ཞིག་རུས་པ་ཡིན་པ་ལ་
བསྡུད་པ་ནི་ལས་དང་པོའི་རྣལ་འབྱོར་ཞེས་བྱའོ། ། དེ་ནས་ཡང་སྤྲོ་བའི་ཚེ་
སྔར་དང་འདྲ་ཞིང་བསྡུད་པའི་ཚེ་རྐང་པའི་རུས་པ་ནས་ཐོད་པའི་ཕྱེད་ཀྱི་
བར་དུ་སྔར་གྱི་རུས་པའི་དམིགས་པ་བཏང་ཞིང་བོར་ནས་ཐོད་པའི་ཕྱེད་
རུས་པ་ཡིན་པ་ལ་སེམས་འཛིན་པ་ནི་ཡོངས་སུ་སྦྱང་བ་བྱས་པ་ཡིད་ལ་བྱེད་
པ་འབྲིང་གི་རྣལ་འབྱོར་དུ་བཤད་། དེ་ནས་ཡང་སྤྲོ་བའི་ཚེ་སྔར་དང་འདྲ་བ་
ལ། བསྡུད་པའི་ཚེ་སྨིན་མ་གཉིས་པོའི་བར་དུ་རུས་པ་( ༥ན)འཐེབ་གང་ཙམ་
ལ་དམིགས་པ་གཏད་དེ། སེམས་འཛིན་པ་ནི་ཡིད་ལ་བྱེད་པ་ཡོངས་སུ་རྫོགས་
པའི་རྣལ་འབྱོར་ཡིན་པའི་ཕྱིར།
གསུམ་པ་མི་སྡུག་པའི་ཆོས་ཀྱི་ཁྱད་པར་འཆད་པ་ལ། མི་སྡུག་མ་ཆགས་ས་
བཅུ་དང༌། །དམིགས་པ་འདོད་སྣང་མིས་བསྐྱེད་དོ། །ཞེས་གསུངས། མི་སྡུག་
པ་སྒོམ་པའི་རྣལ་འབྱོར་ཆོས་ཅན། ཁྱད་ཆོས་བཞི་དང་ལྡན་ཏེ། ངོ་བོའི་ཁྱད་
པར་མ་ཆགས་པའི་དགེ་བ་ཡིན་པ། སའི་ཁྱད་པར་བསམ་གཏན་གྱི་དངོས་
གཞི་བཞི་དང་། ཉེར་བསྡོགས་བཞི་དང་། བསམ་གཏན་དང་པོའི་དངོས་གཞི་
ཁྱད་པར་ཅན་དང་། འདོད་པ་སྟེ་བཅུས་བསྡུས་པ་དང་། དམིགས་པའི་ཁྱད་
པར་འདོད་པའི་ཁ་དོག་དང་དབྱིབས་སུ་སྣང་བའི་གཟུགས་ལ་དམིགས་པ་
དང་། རྟེན་གྱི་ཁྱད་པར་གླིང་གསུམ་གྱི་མི་ཁོ་ནས་སྐྱེས་པའི་ཁྱད་ཆོས་དང་
ལྡན་པའི་ཕྱིར།
གཉིས་པ་ལ་གཉིས། དངོས་དང༌། ཡུལ་རླུང་གི་ཆོས་ཀྱི་ཁྱད་པར་རོ། །

T
དང་པོ་ནི། དབུགས་འབྱུང་རྔུབ་དྲན་པ་སྒོམ་ཚུལ་ཇི་ལྟ་བུ་ཞེ་ན། དེ་འཆད་པ་
ལ། དབུགས་རྔུབ་དབུགས་འབྱུང་དྲན་པ་ནི།
གསུངས། དབུགས་འབྱུང་རྔུབ་དྲན་པ་སྒོམ་པའི་ཚུལ་ཡོད་དེ། དབུགས་རྔུབ་
པ་ནང་དུ་འཇུག་པ་དང་འབྱུང་བ་ཕྱིར་འབྱིན་པ་དྲན་པའི་ཤེས་རབ་སྐྱེད
།ཞེས་སོགས་ཤོཀ་གཅིག་
ནས་སྒོམ་པར་བྱ་བ་ཡིན་པའི་ཕྱིར།
དབུགས་འབྱུང་རྔུབ་དྲན་པ་སྒོམ་པའི་
ཤེས་རབ་ཆོས་ཅན། ཁྱཁྱད་ཆོས་ལྔ་དང་ལྡན་ཏེ། ངོ་བོའི་ཁྱད་པར་ཤེས་རབ་
ཡིན་པ། སའི་ཁྱད་པར་ཉེར་བསྡོགས་དང་པོ་གསུམ་དང་། བསམ་གཏན་ཁྱད་
པར་ཅན་དང་། འདོད་པ་དང་ས་ལྔས་བསྡུས་པ། སྤྱོད་ཡུལ་གྱི་ཁྱད་པར་
སེམས་ཅན་གྱི་རླུང་ཡིན་པ། རྟེན་གྱི་ཁྱད་པར་འདོད་པའི་ལྷ་དང་གླིང་གསུམ་
གྱི་མིའི་རྟེན་ཅན་ཡིན་པ། ཕྱི་རོལ་པའི་མིན་པ། ཟབ་པའི་ཁྱད་པར་བགྲང་བ་
དང་ལ་སོགས་པ་རྗེས་སུ་འགྲོ་བ་དང༌། འཇོག་པ་དང༌། ཉེ་བར་རྟོག་པ་དང་།
སྒྱུར་བ་དང་། ཡོངས་སུ་དག་པ་སྟེ་རྣམ་པ་དྲུག་དང་ལྡན་པའི་ཁྱད་པར་དང་
ལྡན་པའི་ཕྱིར།( ༥ བ
གཉིས་པ་ནི། དབུགས་འབྱུང་རྔུབ་ཀྱི་རླུང་གི་ཁྱད་པར་ཇི་ལྟ་བུ་ཞེ་ན། དེ་
འཆད་པ་ལ། དབུགས་རྔུབ་དབུགས་འབྱུང་གང་ལས་ལུས། །ཞེས་སོགས་ཤློོཀ་
གཅིག་གསུངས། དབུགས་ནི་རླུང་ཡིན་ལ། རྔུབ་པ་ནང་དུ་འཇུག་པ་དང་།
འབྱུང་བ་ཕྱིར་ཕྲོ་བ་ཡིན་པས་དེ་ལྟ་བུའི་རླུང་ཆོས་ཅན། ཁྱད་ཆོས་དྲུག་དང་
ལྡན་ཏེ། སའི་ཁྱད་པར་ལུས་རྟེན་འདོད་པ་ནས་བསམ་གཏན་གསུམ་པའི་
བར་གང་རུང་ལ་བརྟེན་པ་ལས་འདོད་པའི་ལུས་རྟེན་ཅན་གྱི་རླུང་ཡིན་པའི་
འདོད་པའི་རླུང་ཡིན་པ་སོགས་དང་། སེམས་ཅན་དུ་སྟོན་མི་སྟོན་གཉིས་ལས་
སེམས་ཅན་དུ་སྟོན་པ་ཡིན་པ་དང་། དབང་པོ་གཟུགས་ཅན་གྱི་ཚོགས་པ་ན་
མེད་པའི་རླུང་ཡིན་པས་མ་ཟིན་པ་ཡིན་པ་དང་། སྐལ་མཉམ་གྱི་རྒྱུས་སྐྱེད་
པས་རྒྱུ་མཐུན་ལས་བྱུང་བ་དང༌། འོག་མའི་ཡིད་ཀྱི་གོང་མའི་དབུགས་འབྱུང་

རྔུབ་དེ་གཉིས་མ་གཏོགས་པའི་ཁྱད་པར་རྣམས་དང་ལྡན་པ་ཡིན་པའི་ཕྱིར།
གཉིས་པ་ལྷག་མཐོང་བསྒོམ་ཚུལ་ལ་ཚོགས་ལམ། སྦྱོར་ལམ། བདེན་པ་མངོན་
རྟོགས་ཀྱི་ལམ་གསུམ་ལས།
དང་པོ་ནི། ཞི་གནས་གྲུབ་པའི་རྗེས་སུ་གང་སྒོམ་པ་ལ་འཇུག་ཅེ་ན། དེ་
འཆད་པ་ལ། ཞི་གནས་གྲུབ་པར་གྱུར་པ་ཡིས། །དྲན་པ་ཉེར་གཞག་སྒོམ་པར་
བྱ། །ཞེས་སོགས་ཤློཀ་གསུམ་བྱུང༌། ཞི་གནས་གྲུབ་པར་གྱུར་པའི་རྗེས་སུ་དྲན་
པ་ཉེར་གཞག་གི་ངོ་བོར་གྱུར་པའི་ལྷག་མཐོང་སྒོམ་པ་ལ་འཇུག་པར་བྱ་སྟེ།
ཞི་གནས་གྲུབ་ཀྱང་ལྷག་མཐོང་མ་གྲུབ་ན། ཉོན་མོངས་པ་སྤོང་མི་ནུས་པའི་
ཕྱིར། ཚུལ་ཇི་ལྟར་སྒོམ་ན་དྲན་པ་ཉེར་གཞག་སྒོམ་པའི་ཚུལ་ཡོད་དེ། ལུས་
དང་ཚོར་བ་དང་སེམས་དང་ཆོས་རྣམས་ལ་རང་དང་སྤྱིའི་མཚན་ཉིད་གཉིས་
གཉིས་སུ་བརྟགས་ནས་སྒོམ་པར་བྱེད་པ་ཡིན་པའི་ཕྱིར། དྲན་པ་ཉེར་གཞག་
ལ་གསུམ་ཡོད་དེ། རང་བཞིན་དྲན་པ་ཉེར་གཞག །འབྲེལ་བ་དྲན་པ་ཉེར་
གཞག །དམིགས་པ་དྲན་པ་ཉེར་གཞག་རྣམས་སུ་ཡོད་པའི་ཕྱིར། དེའི་ཡང་ངོ་
བོ་ཤེས་རབ་ཡིན་ཀྱང་དེ་ལ་(༦ན) གསུམ་ཡོད་དེ། ཐོས་པའི་ཤེས་རབ་དང་ལ་
སོགས་པ་བསམ་དང་སྒོམ་པ་ལས་བྱུང་བ་གསུམ་ཡོད་པའི་ཕྱིར། འདི་སྐྱེས་
ཐོབ་མ་ཡིན་ཏེ། སྦྱོར་བྱུང་ཡིན་པའི་ཕྱིར། རང་བཞིན་དྲན་པ་ཉེར་གཞག་
་གཞན་འབྲེལ་བ་དྲན་པ་ཉེར་གཞག་ཡོད་དེ། ཤེས་རབ་དེ་དང་མཚུངས་
ལས་གཞན་
ལྡན་གྱི་སེམས་སེམས་བྱུང་ཚོར་སོགས་རྣམས་ནི་ཤེས་རབ་དེ་དང་མཚུངས་
ལྡན་དུ་འབྲེལ་བས་འབྲེལ་བ་དྲན་པ་ཉེར་གཞག་ཡིན་པའི་ཕྱིར། དམིགས་པ་
དྲན་པ་ཉེར་གཞག་ཡོད་དེ། དམིགས་པ་ནི་ལུས་ལ་སོགས་པ་ཡུལ་བཞི་ཡིན་ལ།
དེ་ལ་དམིགས་པའི་དྲན་པ་ཉེར་གཞག་དེ་ཡིན་པའི་ཕྱིར། དྲན་པ་ཉེར་གཞག་
བཞིའི་རིམ་པ་ནི་སྐྱེ་བའི་རིམ་པ་ཇི་ལྟ་བ་བཞིན་བཞག་སྟེ། སྔ་མ་སྔ་མ་རགས་
པས་རྟོགས་སླ་བའི་ཕྱིར། དྲན་པ་ཉེར་གཞག་ལ་བཞིར་འཇོག་པའི་རྒྱུ་མཚན་

ཡོད་དེ། གཙང་བདེ་རྟག་བདག་ཏུ་འཛིན་པའི་ཕྱིན་ཅི་ལོག་གི་རྟོག་པ་བཞིའི་
གཉེན་པོར་དྲན་པ་ཉེར་གཞག་བཞི་བསྟན་པ་ཡིན་པའི་ཕྱིར། དེ་ལྟར་སྒོམ་
པའི་རྣལ་འབྱོར་པ་དེ་ནི་ཆོས་དྲན་པ་ཉེར་གཞག་སྤྱི་ལ་དམིགས་པ་གནས་ཏེ།
ལུས་ལ་སོགས་པ་དེ་དག་ལ་རྣམ་པ་མི་རྟག་པ་དང་།
སྡུག་བསྔལ་བ་དང་།
སྟོང་པ་དང་། བདག་མེད་པའི་རྣམ་བཞིར་ལྟ་ཞིང་སྦྱོང་བར་བྱེད་པའི་ཕྱིར།
གཉིས་པ་སྦྱོར་ལམ་ལ་གསུམ། སྦྱོར་ལམ་གྱི་རང་བཞིན། ཆོས་ཀྱི་ཁྱད་
པར། ཞར་བྱུང་ངོ་། །དང་པོ་ལ། རབ་དབྱེ། ཕུང་པོ་དུ་ཡོད། ངེས་ཚིག་དང་
གསུམ། དང་པོ་ནི། ཚོགས་ལམ་དུ་ཆོས་དྲན་པ་ཉེར་གཞག་སྤྱི་ལ་དམིགས་པ་
གོམས་པར་བྱས་པ་ལས་ལམ་གོང་མ་གོང་མ་གང་འབྱུང་བ་ཡིན་ཞེ་ན། དེ་
འཆད་པ་ལ། དེ་ལས་དྲོ་བར་གྱུར་པ་འབྱུང༌། །ཞེས་སོགས་
གསུམ་བྱུང་། ཆོས་དྲན་པ་ཉེར་གཞག་སྤྱི་ལ་དམིགས་པའི་ཚོགས་ལམ་དེ་ལས་
ནི་དྲོ་བར་གྱུར་པའི་ཡེ་ཤེས་འབྱུང་སྟེ། དེ་ལས་སྦྱོར་ལམ་དྲོད་འབྱུང་བའི་ཕྱིར།
དྲོད་ལ་ཅི་ཕྱིར་དྲོ་བར་གྱུར་པ་ཞེས་བྱ་ཞེ་ན། དེ་ལ་དྲོ་བར་( ༦བ) གྱུར་པ་ཞེས་
བྱ་བའི་རྒྱུ་མཚན་ཡོད་དེ། མཐོང་ལམ་གྱིས་མཐོང་སྤང་ཉོན་མོངས་པའི་བུད་
ཤིང་བསྲེགས་པས་ཡེ་ཤེས་ཀྱི་མེ་ཡིན་ལ། དེའི་སྔ་ལྟས་སུ་གྱུར་པས་དེ་ལྟར་
བརྗོད་པའི་ཕྱིར། དྲོ་བར་གྱུར་པའི་ཡེ་ཤེས་དེ་ནི་ཆོས་ཅན། ཁྱོད་ཀྱི་སྤྱོད་ཡུལ་
ཡོད་དེ། བདེན་པ་བཞི་པོ་དེ་ཁྱོད་ཀྱི་སྤྱོད་ཡུལ་ཡིན་པའི་ཕྱིར། དེ་ཆོས་ཅན།
།ཞེས་སོགས་ཤློཀ་ཕྱེད་དང་
ཁྱོད་ཀྱི་བསྒོམ་བྱའི་རྣམ་པ་ཡོད་དེ། མི་རྟག་སོགས་བཅུ་དྲུག་པོ་དེ་ཁྱོད་ཀྱི་
བསྒོམ་བྱའི་རྣམ་པ་ཡིན་པའི་ཕྱིར། དྲོད་ཀྱི་ཡེ་ཤེས་ཆུང་འབྲིང་ཆེན་པོར་
འཕེལ་བ་ལས་སྦྱོར་ལམ་རྩེ་མོའི་ཡེ་ཤེས་འབྱུང་ཞིང་། དེ་ལ་རྩེ་མོ་ཞེས་བྱ་སྟེ།
དགེ་བའི་རྩ་བ་གཡོ་བའི་རྩེ་མོ་ཡིན་པའི་ཕྱིར། སྦྱོར་ལམ་རྩེ་མོ་ཆོས་ཅན། ཁྱོད་
ཀྱི་དམིགས་པ་དང་བསྒོམ་བྱའི་རྣམ་པ་ཡོད་དེ། དྲོད་དང་འདྲ་བར་བདེན་
བཞིའི་སྤྱོད་ཡུལ་ཅན་དང་། མི་རྟག་ལ་སོགས་བཅུ་དྲུག་ཚང་བར་སྒོམ་པ་ཡིན་

དྲོད་རྩེ་གཉིས་དྲན་པ་ཉེར་གཞག་གང་གི་རྣམ་པར་གཏོད་ཅིང་
པའི་ཕྱིར།
འཕེལ་བའི་ཁྱད་པར་ཡོད་དེ། དྲོད་རྩེ་གཉིས་ཀ་དང་པོར་ཆོས་དྲན་པ་ཉེར་
གཞག་གི་བདེན་བཞི་ལ་དམིགས་པ་འཇུག་ཅིང་རྣམ་པ་མི་རྟག་སོགས་སུ་
གཏོད་ཅིང་དམིགས་པར་བྱེད། ཕྱིས་ནི་དྲན་པ་ཉེར་གཞག་གཞན་དག་གིས་
ཀྱང་དམིགས་རྣམ་འཕེལ་བར་བྱེད་པ་ཡིན་པའི་ཕྱིར། རྩེ་མོ་ཆུང་འབྲིང་ཆེན་
པོ་དེ་ལས་སྦྱོར་ལམ་བཟོད་པ་འབྱུང་ཞིང་། བཟོད་པ་ཆུང་འབྲིང་གཉིས་ལ་
བཟོད་པ་ཞེས་བྱ་སྟེ། བདེན་པ་ལ་ཆེར་བཟོད་པས་ན་དེ་སྐད་བརྗོད་པའི་ཕྱིར།
བཟོད་པ་ཆུང་འབྲིང་གཉིས་ཆོས་ཅན། ཁྱོད་ཀྱི་དམིགས་པ་དང་རྣམ་པ་
གཏོད་ཚུལ་ཁྱད་པར་ཡོད་དེ། རྩེ་མོ་ལ་བཤད་པ་ཇི་ལྟར་དེ་བཞིན་དུ་དམིགས་
རྣམ་འཇུག་པའི་ཕྱིར། བཟོད་པ་ཆུང་འབྲིང་ཆེ་གསུམ་ཐམས་ཅད་ཆོས་དྲན་
པ་ཉེར་གཞག་ཉིད་ཀྱིས་འཕེལ་བར་བྱེད་དེ། དེ་ཆོས་མཆོག་དང་ཉེ་བའི་ཕྱིར།
བཟོད་པ་ཆེན་པོ་དེ་འདོད་པར་གཏོགས་པའི་སྡུག་བསྔལ་གྱི་བདེན་པའི་ཡུལ་
ཅན་ཡིན་ཏེ། དེ་ཆོས་མཆོག་ལ་ཉེ་བའི་ཕྱིར། བཟོད་པ་ཆེན་པོ་དེ་ནི་སྐད་
( ༧ན)ཅིག་མ་གཅིག་ཡིན་ཏེ། ཆོས་མཆོག་དང་ཉེ་བའི་ཕྱིར། ཆོས་མཆོག་
འདོད་པའི་སྡུག་བསྔལ་ལ་དམིགས་ཤིང་སྐད་ཅིག་མ་གཅིག་ཡིན་པའི་ཕྱིར།
སྦྱོར་ལམ་བཟོད་པ་ཆེན་པོ་ལས་ཆོས་མཆོག་གི་ཡེ་ཤེས་སྐྱེ་ཞིང་། ཆོས་མཆོག་
ཆོས་ཅན། ཁྱོད་ཀྱི་དམིགས་རྣམ་དང་གཏད་འཕེལ་དང་སྐད་ཅིག་མ་གང་
ཡིན་སོགས་ཀྱི་ཁྱད་པར་ཡོད་དེ། བཟོད་པ་ཆེན་པོ་ལ་བཤད་པ་དེ་བཞིན་དུ་
ཁྱོད་ཀྱང་འདོད་པར་གཏོགས་པའི་སྡུག་བསྔལ་བདེན་པའི་ཡུལ་ཅན་དང་།
འཕེལ་བ་ཆོས་དྲན་པ་ཉེར་གཞག་དང༌། ཡེ་ཤེས་སྐད་ཅིག་མ་གཅིག་ཡིན་པའི་
ཕྱིར། དེ་ཆོས་ཅན། ཆོས་མཆོག་ཅེས་བྱ་སྟེ། ཁྱོད་ལ་བརྟེན་ནས་མཐོང་ལམ་
འབྱུང་བས་འཇིག་རྟེན་པའི་ཆོས་རྣམས་ཀྱི་མཆོག་ཡིན་པའི་ཕྱིར།
གཉིས་པ་ནི། སྦྱོར་ལམ་དྲོད་སོགས་བཞི་པོ་དེ་འཁོར་དང་བཅས་ན་ཕུང་

དྲུང་ཆན་དངས་གྲུབ་རྒྱ་མཆས་མཇ
པོ་དུ་ཡོད་ཅེ་ན། དེ་འཆད་པ་ལ། ཐམས་ཅད་ཕུང་པོ་ལྔ་། ཐོབ་པ་མ་གཏོགས།
ཞེས་གསུངས། ངེས་འབྱེད་ཆ་མཐུན་ཐམས་ཅད་ཀྱང་གཙོ་བོ་ཤེས་རབ་ཡིན་
ལ་འཁོར་དང་བཅས་ན་ཕུང་པོ་ལྔ་པ་ཅན་ཡིན་ཏེ། དེར་གྱུར་པའི་ཕུང་པོ་ལྔ་
ཡོད་པའི་ཕྱིར། ངེས་འབྱེད་ཆ་མཐུན་གྱི་ཐོབ་པ་ངེས་འབྱེད་ཆ་མཐུན་དུ་མ་
གཏོགས་ཏེ། གཏོགས་ན་དེའི་ཐོབ་པ་མཐོང་ལམ་པ་ལ་མངོན་གྱུར་དུ་འབྱུང་
བས་ངེས་འབྱེད་ཆ་མཐུན་ཡང་མངོན་གྱུར་དུ་འབྱུང་བར་ཐལ་བའི་སྐྱོན་ཡོད་
པའི་ཕྱིར། གསུམ་པ་ངེས་ཚིག་འཆད་པ་ལ། དེ་ལྟར་ན་ངེས་འབྱེད་ཆ་མཐུན་
རྣམ་པ་བཞི། །ཞེས་གསུངས། ངེས་འབྱེད་ཆ་མཐུན་དེ་ལ་རྣམ་པ་བཞི་ཡོད་དེ།
སྔར་བཤད་པ་དེ་ལྟར་དྲོད་རྩེ་མོ་བཟོད་པ་ཆོས་མཆོག་རྣམ་པ་བཞི་ཡོད་པའི་
ཕྱིར། བཞི་པོ་དེ་ལ་ངེས་འབྱེད་ཆ་མཐུན་ཞེས་བྱ་སྟེ། མཐོང་ལམ་གྱིས་བདེན་
བཞིའི་རྣམ་པ་སོ་སོར་ངེས་ཤིང་འབྱེད་པར་བྱེད་ལ། མཐོང་ལམ་དེའི་ཆའམ་
རྒྱུར་མཐུན་པས་ན་དེ་ལྟར་བརྗོད་པའི་ཕྱིར།
གཉིས་པ་ཆོས་ཀྱི་ཁྱད་( ༧བ) པར་ལ་དངོས་དང་། རིགས་སྒྱུར་ནུས མི་
ནུས་ཀྱི་ཁྱད་པར་གཉིས། དང་པོ་ནི། ངེས་འབྱེད་ཆ་མཐུན་བཞི་པོ་དེ་ཁྱད་
ཆོས་ཇི་ལྟ་བུ་དང་ལྡན་ཞེ་ན། དེ་འཆད་པ་ལ། སྒོམ་བྱུང་མི་ལྕོགས་མེད་པ་
དང༌། །ཞེས་སོགས་རྐང་པ་བཅུ་གསུམ་བྱུང༌། ངེས་འབྱེད་ཆ་མཐུན་བཞི་པོ་
ཆོས་ཅན། ཁྱད་ཆོས་དུ་མ་དང་ལྡན་ཏེ། ངོ་བོའི་ཁྱད་པར་སྒོམ་བྱུང་གི་ཤེས་
རབ་ཡིན་པ། སའི་ཁྱད་པར་བསམ་གཏན་དང་པོའི་ཉེར་བསྡོགས་མི་ལྕོགས་
མེད་པ་དང་། བསམ་གཏན་ཁྱད་པར་ཅན་དང་། བསམ་གཏན་གྱི་དངོས་
གཞི་དང་བསམ་གཏན་ས་དྲུག་ལ་བརྟེན་པ། རྟེན་གྱི་ཁྱད་པར་འདོད་པའི་ལྷ་
དང་གླིང་གསུམ་གྱི་མིའི་རྟེན་ཅན་ཡིན་ཅིང་། ཆོས་མཆོག་བུད་མེད་ཀྱིས་ཐོབ་
ན་བུད་མེད་དང་། སྐྱེས་པའི་རྟེན་ཅན་ཐོབ་ཅིང་། དང་པོ་གསུམ་ནི་སྐྱེས་
པས་ཀྱང་བུད་མེད་དང་བུད་མེད་ཀྱིས་ཀྱང་སྐྱེས་པ་སྟེ་གཉིས་ཀའི་རྟེན་ཅན ་

འཐོབ་པར་འགྱུར་ལ། གཏོང་ཚུལ་ཁྱད་པར་ཅན་བསམ་གཏན་དང་པོའི་སས་
བསྡུས་པའི་ངེས་འབྱེད་ཆ་མཐུན། འཕགས་པ་དེས་བསམ་གཏན་གཉིས་པར་
སྐྱེས་པའི་ས་འཕོས་པས་གཏོང་བ་ལྟ་བུ་ནི། འཕགས་པས་ངེས་འབྱེད་ཆ་
འཕགས་པ་ཡིན་པ་འཆི་བས་གཏོང་།
མཐུན་དེ་དག་ས་བོར་ནས་གཏོང་།
དྲོད་རྩེ་གཉིས་མི་མཐུན་ཕྱོགས་ཀྱིས་ཡོངས་སུ་ཉམས་པས་ཀྱང་གཏོང་།
བསམ་གཏན་གྱི་དངོས་གཞི་སྐྱེད་པ་ཡིན་ན། སྐྱེས་པའི་ཚེ་དེ་ཉིད་ལ་བདེན་པ་
མངོན་སུམ་དུ་རྟོགས་པར་འགྱུར་བ་དང་། བཟོད་པ་འབྲིང་མན་ཆད་ལས་
རྣམ་པར་ཉམས་ན་སྔོན་མེད་པ་གསར་དུ་ཐོབ་ཀྱིས་སྔར་བཏང་བ་མི་ཐོབ་པ་
དང་། དྲོད་ཐོབ་ནས་ཡོངས་སུ་ཉམས་པ་སྲིད་ཀྱང་ངེས་པར་མྱང་འདས་ཐོབ་
པར་འགྱུར་བ་དང་། རྩེ་མོ་ཐོབ་ནས་མཚམས་མེད་བྱེད་པ་དང་ངན་སོང་དུ་
སྐྱེ་བ་སྲིད་ཀྱང་དགེ་བའི་རྩ་བ་རྒྱུན་མི་ཆད་ལ། བཟོད་པ་ཐོབ་པ་ནས་ངན་
སོང་དུ་མི་འགྲོ་བའི་ཁྱད་པར་རྣམས་དང་ལྡན་པའི་ཕྱིར། བཙུན་པ་དབྱངས་
སྒྲོགས་ནི། དྲོད་རྩེ་གཉིས་འོག་འདོད་( ༨ན)པའི་སེམས་ཅན་གྱི་ས་ནའང་ཡོད་
ཅེས་པའམ་ཞེས་འདོད། ཉམས་པ་གཉིས་ནི་ཡོན་ཏན་དང་མི་ལྡན་པའི་མ་
ཐོབ་པ་བསྐྱེད་པར་ཁྱད་པར་མེད་མོད་ཀྱང་། དེ་གཉིས་ལ་ཁྱད་པར་ཡོད་དེ།
ཡོངས་ཉམས་ནི་ལོག་ལྟ་སྐྱེས་པ་ན་དགེ་རྩ་ཉམས་པ་ལྟ་བུ་ཉེས་པ་བྱས་པས་
ཉམས་པ་ལྟ་བུ་དང༌། མཐོང་ལམ་གྱིས་སོ་སྐྱེས་ལས་ཉམས་པ་ལྟ་བུ་ཡོན་ཏན་
གྱིས་བྱས་པ་ཡིན་པའི་ཕྱིར།
གཉིས་པ་འཆད་པ་ལ། གཉིས་སློབ་རིགས་ལས་བཟློག་ནས་ནི། །ཞེས་
སོགས་རྐང་པ་ལྔ་བྱུང་། སྦྱོར་ལམ་དྲོད་རྩེ་གཉིས་ལ་གནས་པའི་སློབ་མ་ཉན་
ཐོས་ཉན་ཐོས་ཀྱི་རིགས་ལས་བཟློག་པ་ཡོད་དེ། དེ་གཉིས་ཉན་ཐོས་ཀྱི་རིགས་
ལས་བཟློག་ནས་ནི་སངས་རྒྱས་སུ་འགྱུར་བ་ཡོད་པའི་ཕྱིར། སྦྱོར་ལམ་བཟོད་
པ་འབྲིང་ཐོབ་ནས་སངས་རྒྱས་སུ་འགྱུར་བ་མེད་དེ། དེ་ཐོབ་ནས་ངན་སོང་དུ་

མི་སྐྱེ་བས་ཁྱབ་པའི་ཕྱིར། དྲོད་རྩེ་མོ་བཟོད་པ་འབྲིང་གསུམ་ལ་གནས་པའི་
ཉན་ཐོས་ཡང་སངས་རྒྱས་ལས་གཞན་རང་རྒྱལ་དུ་འགྱུར་སྲིད་དེ།རང་
སངས་རྒྱས་ནི་གཞན་དོན་དུའང་ངན་སོང་དུ་མི་སྐྱེ་བའི་ཕྱིར། བཟོད་པ་ཆེན་
པོ་ནས་ནི་རང་རྒྱལ་དུའང་འགྱུར་བ་མེད་དེ། སྟོན་པ་སངས་རྒྱས་དང་བསེ་རུ་
ལྟ་བུའི་རང་སངས་རྒྱས་གཉིས་ནི་རང་གི་རིགས་གཞན་དུ་འགྱུར་བ་མེད་དེ།
དེ་གཉིས་ཀྱིས་སྦྱོར་ལམ་དྲོད་ནས་རང་གི་བྱང་ཆུབ་ཟད་པ་དང་། མི་སྐྱེ་བ་
ཤེས་པའི་བར་གྱི་ལམ་བཞིའི་མངོན་རྟོགས་རྣམས་བསམ་གཏན་གྱི་ཡ་མཐའ་
བཞི་པ་ལ་བརྟེན་ནས་སྟན་ཐོག་གཅིག་ལ་ལམ་ཀུན་བསྐྱེད་པར་མཛད་པའི་
ཕྱིར། ངེས་འབྱེད་ཆ་མཐུན་དེའི་སྔོན་དུ་འགྲོ་དགོས་པའི་ལམ་ཡོད་དེ། དེའི་
སྔོན་དུ་ཐར་པ་ཆ་མཐུན་འགྲོ་དགོས་པའི་ཕྱིར།
གསུམ་པ་ཞར་བྱུང་འཆད་པ་ལ། མྱུར་བ་སྲིད་པ་གསུམ་གྱིས་ཐར། །ཅེས་
སོགས་རྐང་པ་གསུམ་བྱུང་། ཉན་ཐོས་ཚོགས་ལམ་པ་བརྩོན་འགྲུས་ཤིན་ཏུ་
མྱུར་བ་ནི། སྐྱེ་(༨བ) སྲིད་གསུམ་གྱིས་འཁོར་བ་ལས་ཐར་པར་འགྱུར་ཏེ། སྲིད་
པ་དང་པོ་ལ་ཐར་པ་ཆ་མཐུན་སྐྱེད། གཉིས་པ་ལ་ངེས་འབྱེད་ཆ་མཐུན་སྐྱེད།
གསུམ་པ་ལ་འབྲས་བུ་བཞི་བསྐྱེད་པར་བྱེད་པ་ཡིན་པའི་ཕྱིར། ཐར་པ་ཆ་
མཐུན་ཆོས་ཅན། ཁྱད་ཆོས་གཉིས་དང་ལྡན་ཏེ། ངོ་བོའི་ཁྱད་པར་ཐོས་པ་
དང་བསམ་པ་ལས་བྱུང་བའི་ལུས་ངག་ཡིད་གསུམ་གྱི་ལས་གསུམ་ཀ་ཡོད་པ།
རྟེན་གྱི་ཁྱད་པར་དང་པོར་གླིང་གསུམ་གྱི་མིའི་ནང་ནས་འཕེན་པར་བྱེད་
པའི་ཁྱད་པར་དང་ལྡན་པའི་ཕྱིར།
གཉིས་པ་བདེན་པ་མངོན་རྟོགས་ཀྱི་ལམ་འཆད་པ་ལ་བཞི། དབྱེ་བ། ས་
གང་ལ་བརྟེན། གྲངས་ངེས། ལམ་གང་གིས་བསྡུས་པའོ། དང་པོ་ནི། སྦྱོར་
ལམ་ཆོས་མཆོག་ལས་གང་སྐྱེ་ཞེ་ན། དེ་འཆད་པ་ལ། འཇིག་རྟེན་པ་ཡི་ཆོས་
མཆོག་ལས། །ཞེས་སོགས་རྐང་པ་དགུ་བྱུང༌། འཇིག་རྟེན་པའི་ཆོས་མཆོག་ཊེ་

ལས་ནི་འཕགས་ལམ་སྐད་ཅིག་མ་དང་པོ་སྐྱེ་སྟེ། དེ་ལས་སྡུག་བསྔལ་ལ་ཆོས་
ཤེས་པའི་བཟོད་པ་ཟག་པ་མེད་པ་སྐྱེ་བའི་ཕྱིར། དེའི་དམིགས་ཡུལ་ཡོད་དེ།
འདོད་པའི་སྡུག་བསྔལ་བདེན་པ་ལ་དམིགས་པའི་ཕྱིར། གོ་བདེ་བར་བརྗོད་
ན། བདེན་པ་མངོན་སུམ་དུ་རྟོགས་པའི་ལམ་སེམས་ཀྱི་སྐད་ཅིག་མ་བཅུ་དྲུག་
སྐྱེ་བའི་རིམ་པ་ཡོད་དེ། འཇིག་རྟེན་པའི་ཆོས་མཆོག་ལས་འདོད་པའི་སྡུག་
བསྔལ་ལ་ཆོས་ཀྱི་བཟོད་པ་ཟག་པ་མེད་པ་སྐྱེ། དེ་ནས་དེའི་རྗེས་སུ་འདོད་
པའི་སྡུག་བསྔལ་དེ་ཉིད་ལ་དམིགས་པའི་སྡུག་བསྔལ་ཆོས་ཤེས་པའི་ཡེ་ཤེས་
སྐྱེ། འདོད་པའི་སྡུག་བསྔལ་ལ་དམིགས་ནས་བཟོད་ཤེས་གཉིས་སྐྱེ་བ་དེ་
བཞིན་དུ་སྡུག་བསྔལ་གྱི་ལྷག་མ་ཁམས་གོང་མའི་སྡུག་བསྔལ་ལ་དམིགས་པའི་
སྡུག་བསྔལ་རྗེས་བཟོད་སྐྱེ། དེ་ནས་དེ་ལ་དམིགས་པའི་སྡུག་བསྔལ་རྗེས་ཤེས་
སྐྱེ། བདེན་པ་གཞན་གསུམ་ལའང་དེ་བཞིན་དུ་སྦྱར་བས་སྡུག་བསྔལ་རྗེས་
ཤེས་ཀྱི་མཇུག་ཏུ་( ༩ན) འདོད་པའི་ཀུན་འབྱུང་ཆོས་བཟོད་དང་། དེ་ནས་
ཀུན་འབྱུང་ཆོས་ཤེས་དང་། དེ་ནས་གོང་མའི་ཀུན་འབྱུང་རྗེས་བཟོད་དང་།
དེ་ནས་ཀུན་འབྱུང་རྗེས་ཤེས་དང་། དེ་ནས་འདོད་པའི་འགོག་པ་ཆོས་བཟོད་
དང་། དེ་ནས་འགོག་པ་ཆོས་ཤེས་དང༌། དེ་ནས་གོང་མའི་འགོག་པ་ལ་རྗེས་
བཟོད་དང༌། དེ་ནས་འགོག་པ་རྗེས་ཤེས་དང༌། དེ་ནས་འདོད་པའི་ལམ་ཆོས་
བཟོད་དང་། དེ་ནས་ལམ་ལ་ཆོས་ཤེས་དང༌། དེ་ནས་གོང་མའི་ལམ་ལ་རྗེས་
བཟོད་དང༌། དེ་ནས་ལམ་ལ་རྗེས་ཤེས་རྣམས་སྐྱེ་བའི་རིམ་པ་དེ་ལྟར་སྐྱེ་བའི་
ཕྱིར། འདོད་པའི་སྡུག་བསྔལ་གྱི་ཆོས་ཉིད་ཤེས་ནས་སྡུག་བསྔལ་ལ་མི་སྐྲག་
པའི་བཟོད་པ་ཡིན་པས་སྡུག་བསྔལ་ཆོས་བཟོད་དང་འདོད་པའི་སྡུག་བསྔལ་
གྱི་ཆོས་མི་རྟག་པ་སོགས་རང་གི་སྤང་བྱ་ལ་ཐེ་ཚོམ་དང་བྲལ་བར་ཤེས་པས་
ཆོས་ཤེས་ཞེས་བྱ་ལ། འདོད་པའི་སྡུག་བསྔལ་ཤེས་པའི་རྗེས་སུ་གོང་མའི་སྡུག་
བསྔལ་ཤེས་པས་རྗེས་སུ་ཤེས་པའི་བཟོད་པ་སོགས་སུ་བཞག་པས་རྒྱས་སྐབས་

ཏེ་ཤེས་པར་བྱའོ། །བདེན་པ་མངོན་རྟོགས་ཤེས་བཟོད་སྐད་ཅིག་མ་བཅུ དྲུག་
པོ་དེ་བསྡུ་ན་གསུམ་དུ་འདུས་ཏེ། མཐོང་བ་མངོན་རྟོགས། དམིགས་པ་མངོན་
རྟོགས། བྱ་བ་མངོན་རྟོགས་ཞེས་བྱ་བ་གསུམ་དུ་འདུ་བའི་ཕྱིར།
གཉིས་པ་ནི།
བསམ་གཏན་ས་དྲུག་ལ་བརྟེན་ཏེ། སྦྱོར་ལམ་ཆོས་མཆོག་དེ་ལ་བརྟེན་པ་གང་
ཞིག །།དེ་ཆོས་མཆོག་དང་ས་གཅིག་པའི་ཕྱིར། ཞེས་འཆད་པ་ལ། དེ་ནི་ཆོས་
མཆོག་དང་ས་གཅིག་ཅེས་གསུངས། གསུམ་པ་ནི། བཅུ་དྲུག་པོ་དེ་དག་ལས་
བར་ཆད་མེད་ལམ་གང་ཡིན། རྣམ་གྲོལ་ལམ་ཇི་ལྟ་བུ་ཞེ་ན། དེ་འཆད་པ་
ལ། བཟོད་དང་ཤེས་པ་གོ་རིམས་བཞིན། །ཞེས་སོགས་རྐང་པ་གཉིས་བྱུང་།
བཟོད་པ་བརྒྱད་དང་ཤེས་པ་བརྒྱད་གོ་རིམས་( ༩བ) བཞིན་དེ་ལྟར་སྐྱེ་བ་ལས་
བཟོད་པ་བརྒྱད་ཆོས་ཅན། བར་ཆད་མེད་ལམ་ཡིན་ཏེ། མཐོང་སྤང་གི་ཐོབ་
པ་གཅོད་པ་ལ་གང་
་པ་ལ་གང་གིས་ཡང་བར་ཆད་བྱེད་པ་མེད་པའི་ལམ་ཡིན་པའི་ཕྱིར།
བདེན་པ་མངོན་རྟོགས་སྐད་ཅིག་མ་བཅུ་དྲུག་པོ་དེ།
ཤེས་པ་བརྒྱད་ཆོས་ཅན། རྣམ་གྲོལ་ལམ་ཡིན་ཏེ། མཐོང་སྤང་ཉོན་མོངས་ལས་
གྲོལ་ཞིང་། བྲལ་ཐོབ་དང་ལྷན་ཅིག་སྐྱེས་པའི་ལམ་ཡིན་པའི་ཕྱིར།
བཞི་པ་ནི། དེ་རྣམས་མཐོང་ལམ་དང་སྒོམ་ལམ་གང་ཡིན་ཞེ་ན། དེ་
འཆད་པ་ལ། དེ་ལ་སྐད་ཅིག་བཅོ་ལྔ་ནི། །ཞེས་སོགས་རྐང་པ་གཉིས་བྱུང་།
མངོན་རྟོགས་སྐད་ཅིག་མ་བཅུ་དྲུག་ཡོད་པ་དེ་ལ་སྟེ། དེའི་ནང་ནས་བཟོད་
ཤེས་སྐད་ཅིག་མ་དང་པོ་བཅོ་ལྔ་ཆོས་ཅན། མཐོང་ལམ་ཡིན་ཏེ། བདེན་
བཞིའི་ཆོས་ཉིད་སྔར་མ་མཐོང་བ་གསར་དུ་མངོན་སུམ་དུ་མཐོང་བའི་ལམ་
ཡིན་པའི་ཕྱིར། བཅུ་དྲུག་པ་ལམ་རྗེས་ཤེས་ཆོས་ཅན། སྒོམ་ལམ་ཡིན་ཏེ།
བདེན་པ་མངོན་སུམ་དུ་མཐོང་ཟིན་སྒོམ་པར་བྱེད་པའི་ལམ་ཡིན་པའི་ཕྱིར།

དེ་ལ་གནས་པའི་གང་ཟག་གི་རྣམ་གཞག་བཤད་པ།
༈ གསུམ་པ། དེ་ལ་གནས་པའི་གང་ཟག་གི་རྣམ་གཞག་བཤད་པ་ལ།
འཕགས་པའི་གང་ཟག་བརྒྱད་དུ་དབྱེ་བ། དྲུག་དང་བདུན་དུ་བསྡུས་ཏེ་
བསྟན་པ། སློབ་པ་དང་མི་སློབ་པ་རྫོགས་པས་འཇུག་བསྡུ་བ་དང་གསུམ།
དང་པོ་ལ་གཉིས། ཞུགས་འབྲས་ཀྱི་རྣམ་གཞག་སྤྱིར་བསྟན་པ། འབྲས་བུ་རིམ་
གྱིས་པ་བྱེ་བྲག་ཏུ་བཤད་པའོ། །
དང་པོ་ལ་ཞུགས་པ་བཤད་པ། འབྲས་གནས་བཤད་པ་གཉིས། དང་པོ་
ནི། བདེན་པ་མངོན་རྟོགས་ཀྱི་ལམ་དེ་ལྟར་ཡིན་ན། དེ་ལ་གནས་པའི་གང་
ཟག་ཇི་ལྟ་བུ་ཞེ་ན། དེ་འཆད་པ་ལ། དབང་པོ་རྣོ་རྟུལ་དེ་དག་ཏུ། །ཞེས་
སོགས་ཤློོཀ་དྲུག་གསུངས། མཐོང་ལམ་བཟོད་ཤེས་སྐད་ཅིག་བཅོ་ལྔ་དེ་དག་
ཏུ་སྟེ། དེ་དག་ལ་གནས་པའི་དབང་རྟུལ་དད་པའི་རྗེས་འབྲང་དང་དབང་
རྣོན་ཆོས་ཀྱི་རྗེས་འབྲང་གཉིས་ཀྱི་ཁྱད་པར་ཡོད་དེ། དང་པོ་དེས་བླ་མ་སོགས་
ཀྱི་ཚིག་གི་རྗེས་སུ་( ༡༠ན) འབྲང་ནས་བདེན་པ་མངོན་པར་རྟོགས་པས་དད་
པའི་རྗེས་འབྲང་དང་། ཕྱི་མ་དེས་གཞན་གྱི་དྲིང་མི་འཇོག་པར་ཆོས་གསུང་
རབ་ལ་སོགས་པའི་རྗེས་སུ་འབྲང་ནས་བདེན་པ་མངོན་པར་རྟོགས་པས་ཆོས་
ཀྱི་རྗེས་འབྲང་དུ་བཤད་པ་ཡིན་པའི་ཕྱིར། སྒོམ་པས་སྤང་བར་བྱ་བ་ཅུང་ཟད་
ཙམ་མ་སྤངས་པ་བཅོ་ལྔ་པ་ལམ་རྗེས་བཟོད་ལ་གནས་པ་ནི་ཆོས་ཅན། འབྲས་
བུ་དང་པོ་རྒྱུན་ཞུགས་ལ་ཞུགས་པ་ཙམ་ཡིན་གྱི་རྒྱུན་ཞུགས་འབྲས་གནས་མ་
ཡིན་ཏེ་རྒྱུན་ཞུགས་དང་ཞུགས་པ་གང་རུང་གང་ཞིག།བཅུ་དྲུག་པ་ལམ་རྗེས་
ཤེས་མ་ཐོབ་པའི་ཕྱིར། འཇིག་རྟེན་པའི་ལམ་གྱིས་འདོད་པའི་སྒོམ་སྤང་རྣམ་
པ་ལྔ་པའི་བར་དུ་བཅོམ་ཞིང་མཐོང་ལམ་སྐད་ཅིག་བཅོ་ལྔ་པ་ལམ་རྗེས་
 

བཟོད་ལ་གནས་པའི་དད་པའི་རྗེས་འབྲང་དང་ཆོས་ཀྱི་རྗེས་འབྲང་གི་གང་
་གཉིས་པོ་དེ་ཆོས་ཅན། འབྲས་བུ་དང་པོ་རྒྱུན་ཞུགས་ལ་ཞུགས་པ་ཙམ་
ཡིན་ཏེ། རྒྱུན་ཞུགས་དང་ཞུགས་པ་གང་རུང་གང་ཞིག །ཡེ་ཤེས་སྐད་ཅིག་མ་
བཅུ་དྲུག་པ་མ་ཐོབ་པའི་ཕྱིར། འཇིག་རྟེན་པའི་ལམ་གྱིས་འདོད་པའི་སྒོམ་
སྤང་དགུ་པ་ཚུན་ཆད་དེ་བརྒྱད་པ་ཟད་པ་སྟེ་སྤངས་ཤིང་བཅོ་ལྔ་པ་ལམ་རྗེས་
བཟོད་ལ་གནས་པའི་གང་ཟག་དད་པ་དང༌། ཆོས་ཀྱི་རྗེས་འབྲང་གཉིས་པོ་དེ་
ཆོས་ཅན། འབྲས་བུ་གཉིས་པ་ཕྱིར་འོང་ལ་ཞུགས་པ་ཡིན་གྱི་ཕྱིར་འོང་འབྲས་
གནས་མ་ཡིན་ཏེ། ཕྱིར་འོང་གི་ངོས་སྐལ་གྱི་སྤང་བྱ་ལས་ལྷག་པ་མ་སྤངས་
པའི་མཐོང་ལམ་པ་གང་ཞིག །བཅུ་དྲུག་པ་ལམ་རྗེས་ཤེས་མ་ཐོབ་པའི་ཕྱིར།
འབྲས་བུ་གསུམ་པ་ཕྱིར་མི་འོང་ལ་ཞུགས་པ་ཡོད་དེ། འཇིག་རྟེན་པའི་ལམ་
གྱིས་འདོད་པའི་སྒོམ་སྤང་མ་ལུས་པར་སྤངས་པའམ། ཡང་ན་གོང་མ
མེད་མན་ཆད་ཀྱི་བར་ལ་འཇིག་རྟེན་པའི་ལམ་གྱིས་འདོད་ཆགས་དང་བྲལ་
ཞིང་མཐོང་ལམ་སྐད་ཅིག་མ་བཅོ་ལྔ་པ་ལ་གནས་པའི་( ༡་བ) དད་པ་དང་
ཆོས་ཀྱི་རྗེས་འབྲང་གི་གང་ཟག་གཉིས་པོ་དེ་དེ་ཡིན་པའི་ཕྱིར།
ཚིག་སྐྱོན་
གཅོད་ན། རྒྱུན་ཞུགས་ཞུགས་པ་ཡོད་དེ། ཆོས་ཅན་དེ་དེ་ཡིན་པའི་ཕྱིར། ཞེས་
སོགས་རིགས་འགྲེའོ། ས་པ་ལ་གཉིས། འབྲས་གནས་དང་། ཞུགས་
གནས་རྫས་ཐ་དད་དུ་བཞག་པའོ། །དང་པོ་ནི། འོ་ན་ཞུགས་པ་དེ་དག་གིས་
འབྲས་གནས་ཀྱི་རྟོགས་པ་ནམ་ཐོབ་ཅེ་ན། དེ་འཆད་པ་ལ། གང་ཞིག་གང་ལ་
ཞུགས་པ་ནི། །ཞེས་སོགས་རྐང་པ་བཞི་བྱུང༌། དད་པ་དང་ཆོས་ཀྱི་རྗེས་འབྲང་
གང་ཡང་རུང་བ་ཞིག་ལས་འབྲས་བུ་གསུམ་པོ་གང་རུང་ལ་ཞུགས་པའི་
མཐོང་ལམ་རྗེས་བཟོད་ལ་གནས་པའི་གང་ཟག་དེ་ནི་ཆོས་ཅན། ཁྱོད་ཀྱིས་
འབྲས་གནས་ཀྱི་རྟོགས་པ་ཐོབ་པ་ཡོད་དེ། བཅུ་དྲུག་པ་ལམ་རྗེས་ཤེས་ཐོབ་པ་
དེའི་ཚེ། ཁྱོད་ཀྱིས་རང་གི་འབྲས་གནས་ཀྱི་རྟོགས་པ་ཐོབ་པའི་ཕྱིར། བཅུ་

དྲུག་པ་ལམ་རྗེས་ཤེས་འཐོབ་པ་དེའི་ཚེ་འབྲས་གནས་གསུམ་པོ་དེ་རེ་རེ
ལའང་དད་མོས་པ་དང་མཐོང་ཐོབ་པ་གཉིས་གཉིས་ཡོད་དེ། རང་གི་ཞུགས་
པ་དད་པའི་རྗེས་འབྲང་གི་རྟོགས་པ་སྔོན་དུ་སོང་བའི་འབྲས་གནས་གསུམ་
པོ་དེ་དད་མོས་པ་དང་། རང་གི་ཞུགས་པ་ཆོས་ཀྱི་རྗེས་འབྲང་གི་རྟོགས་པ་
སྔོན་དུ་སོང་བའི་འབྲས་གནས་གསུམ་པོ་དེ་མཐོང་ཐོབ་པ་ཡིན་པའི་ཕྱིར།
གཉིས་པ་ནི། འབྲས་གནས་གསུམ་པོ་དེ་རེ་རེ་ནས་རང་གི་འབྲས་བུ་ཕྱི་
མ་ལ་ཞུགས་པ་ཡིན་ནམ་ཞེ་ན། དེའི་ལན་འཆད་པ་ལ། འབྲས་ཐོབ་འབྲས་
བུའི་ཁྱད་པར་གྱི། །ཞེས་སོགས་ཤློཀ་གཅིག་བྱུང༌། དོན་ནི་བཅུ་དྲུག་པ་ལམ་
རྗེས་ཤེས་ཐོབ་པ་ན་འབྲས་བུ་དང་པོ་གསུམ་འཐོབ་པ་ཡོད་པ་ལས། བཅུ་དྲུག་
པ་ལམ་རྗེས་ཤེས་ལ་གནས་པ་རང་གི་གོང་མའི་འབྲས་བུ་ཁྱད་པར་ཅན་
ལམ་ཐོབ་ཕྱིར་དུ་མི་བརྩོན་པའི་རྒྱུན་ཞུགས་འབྲས་གནས་ལྟ་བུ་ཆོས་ཅན།
རང་གི་གོང་མའི་འབྲས་བུ་ལ་ཞུགས་པ་མ་ཡིན་ཏེ།( ༡༡ན) འབྲས་གནས་ཙམ་
པོ་བ་གང་ཞིག །འབྲས་གནས་ཁྱད་པར་ཅན་ཀྱི་ལམ་ཐོབ་པ་མེད་པའི་ཕྱིར།
ཁྱབ་སྟེ། འབྲས་གནས་ཙམ་པོ་བའི་ལམ་མ་ཐོབ་པར་འབྲས་གནས་ཁྱད་པར་
ཅན་གྱི་ལམ་ཐོབ་པ་མེད་པ་དེའི་ཕྱིར། འདི་དག་ཆགས་བྲལ་སྔོན་སོང་དུ་
འདོད་པའི་ལུགས་མང་ཡང་།
རང་ལུགས་ནི། ཆགས་བྲལ་སྔོན་སོང་གི་རྒྱུན་ཞུགས་མེད་དེ་མཐོང་
ལམ་གྱི་སྔ་རོལ་དུ་མཐོང་སྤང་ཀུན་སྦྱོར་གསུམ་ལ་ཆགས་བྲལ་བྱས་པའི་རྒྱུན་
ཞུགས་མེད་པའི་ཕྱིར། དེ་འདྲའི་ཕྱིར་འོང་མེད་དེ། ཆགས་བྲལ་སྔོན་སོང་ཞེས་
པའི་ཆགས་པ་འཇིག་རྟེན་པའི་སྒོམ་སྤང་དུ་གྱུར་པའི་འདོད་པའི་འདོད་
ཆགས་ལ་བྱེད་པ་གང་ཞིག །མཐོང་ལམ་གྱི་སྔོན་དུ་དེ་ལ་ཆགས་བྲལ་བྱས་པའི་
ཕྱིར་འོང་མེད་པའི་ཕྱིར། ཆགས་བྲལ་སྔོན་སོང་གི་དགྲ་བཅོམ་མེད་དེ། མཐོང་
ལམ་གྱི་སྔ་རོལ་དུ་སྲིད་ཉོན་དགུ་པ་ལ་ཆགས་བྲལ་བྱས་པའི་དགྲ་བཅོམ་མེད་
 

པའི་ཕྱིར། ། ཆགས་བྲལ་སྔོན་སོང་གི་ཕྱིར་མི་འོང་ཡོད་དེ། མཐོང་ལམ་གྱི་
སྔ་རོལ་དུ་ཞི་རགས་ཀྱི་རྣམ་པ་ཅན་གྱི་འཇིག་རྟེན་པའི་ལམ་ལ་བརྟེན་ནས་
འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ལ་ཆགས་བྲལ་བྱས་པའི་
ཕྱིར་མི་འོང་ཡོད་པའི་ཕྱིར།
གཉིས་པ་འབྲས་བུ་རིམ་གྱིས་པ་བྱེ་བྲག་ཏུ་བཤད་པ་ལ་རྒྱུ་མཚན་དང་།
རྒྱུ་མཚན་ཅན་གཉིས། དང་པོ་འཆད་པ་ལ། ས་དང་ས་ན་
ཞེས་སོགས་ཤློོཀ་གཅིག་བྱུང་། ཁམས་གསུམ་གྱི་ས་དང་ས་དགུ་པོ་རེ་རེ་ན་
ཉེས་པ་རྣམ་པ་དགུ་དགུ་ཡོད་དེ། ས་དགུ་པོ་རྣམས་ན་སྒོམ་སྤང་ཉོན་མོངས་
ཆེན་པོ་སྐོར་གསུམ་འབྲིང་སྐོར་གསུམ་ཆུང་ངུ་སྐོར་གསུམ་ཡོད་པའི་ཕྱིར།
ཉོན་མོངས་ལ་དགུ་ཡོད་པ་དེ་བཞིན་དུ་ཡོན་ཏན་བར་ཆད་མེད་ལམ་དང་།
རྣམ་གྲོལ་ལམ་ཡང་དགུ་དགུ་ཡོད་དེ། སྒོམ་ལམ་ཆུང་ངུ་དང་སྒོམ་ལམ་ཆེན་པོ་
རྣམས་ཀྱི་དབྱེ་བ་ཡང་ཆུང་ངུའི་ཆུང་ངུ་དང་ལ་སོགས་པ་ཆུང་ངུའི་འབྲིང་
ཆུང་ངུའི་ཆེན་པོ་དང་། ( ༡༡་) འབྲིང་དང་ཆེན་པོ་གཉིས་ལའང་གསུམ་
གསུམ་དུ་ཕྱེ་བའི་དབྱེ་བ་འཐད་པའི་ཕྱིར།
གཉིས་པ་རྒྱུ་མཚན་ཅན་ལ་བཞི། རྒྱུན་ཞུགས་བཤད་པ། ཕྱིར་འོང་བཤད་
པ། ཕྱིར་མི་འོང་བཤད་པ། དགྲ་བཅོམ་པ་བཤད་པའོ། །དང་པོ་འཆད་པ་ལ།
འབྲས་གནས་སྒོམ་སྤང་བྱ་མ་ཟད། །ཅེས་སོགས་ཤློོཀ་གཅིག་བྱུང༌། རིམ་གྱིས་
པའི་རྒྱུན་ཞུགས་དེ་ལ་སྐྱེ་བ་ལེན་ཚུལ་གྱི་སྒོ་ནས་དབྱེ་ན་གཉིས་ཡོད་དེ། རྒྱུན་
ཞུགས་སྲིད་པ་ལན་བདུན་པ་བ་དང༌། རྒྱུན་ཞུགས་རིགས་ནས་རིགས་སྐྱེས་
གཉིས་ཡོད་པའི་ཕྱིར། རྒྱུན་ཞུགས་སྲིད་པ་ལན་བདུན་པ་པའི་མཚན་ཉིད་
ཡོད་དེ། འདོད་པའི་སྒོམ་སྤང་དང་པོ་ཙམ་ཡང་མ་ཟད་པའི་རྒྱུན་ཞུགས་
འབྲས་གནས་གང་ཞིག །སྔོན་སོ་སོ་སྐྱེ་བོའི་གནས་སྐབས་སུ་འཕགས་ལམ་
ཐོབ་ནས་ཀྱང་འདོད་པར་སྐྱེ་སྲིད་བཅུ་བཞི་བར་སྲིད་བཅུ་བཞི་སྟེ། སྲིད་པ་

ཉེར་བརྒྱད་ལེན་པའི་ལས་བསགས་པརི་ཅན་དེ་རྒྱན་ཞུགས་པ་ཡིན་
མཆོག་ཏུ་ཐོགས་ན། སྲིད་པ་ལན་བདུམ་བའི་མཆྀན་ཊི
འདོད་ཉོན་གསུམ་པ་སྤངས་པའི་རྒྱུན་ཞུ།ས་འབྲས་གནས་ཁྱད་པར་ཅན་
།འདོད་པར་ལས་ཉོན་གྱིས་སྐྱེ་སྲིད་གཉིས་ལེན་པར་ངེས་ཤིང་།
བཞི་མི་ལེན་པར་ངེས་པ་རྒྱུན་ཞུགས་རིགས་ནས་རིགས་སྐྱེས་ཀྱི་མཚན་ཉིད།
གང་ཞིག་དེ་གཉིས་ཀ་ལ་ལྷའི་རྟེན་ཅན་དང་། མིའི་རྟེན་ཅན་གཉིས་གཉིས་ཡོད། རྒྱུན་
ཞུགས་རིགས་སྐྱེས་ཆོས་ཅན། ཁྱད་ཆོས་གསུམ་དང་ལྡན་ཏེ། སྤངས་པའི་ཁྱད་
པར་འདོད་པའི་སྒོམ་སྤང་ཉོན་མོངས་རྣམ་པ་གསུམ་མམ་རྣམ་པ་བཞི་ལས་
གྲོལ་བ། དབང་པོའི་ཁྱད་པར་ཟག་མེད་ཀྱི་དབང་པོ་ཐོབ་པ། སྐྱེ་བ་ལེན་ཚུལ་
གྱི་ཁྱད་པར་རིགས་མཐུན་གྱི་སྐྱེ་སྲིད་གཉིས་སམ་གསུམ་ལེན་པའི་ཁྱད་པར་
དང་ལྡན་པའི་ཕྱིར།
གཉིས་པ་ནི། ཕྱིར་འོང་ལ་ཞུགས་པ་བཤད་པ། འབྲས་གནས་བཤད་པ
གཉིས་ལས། དང་པོ་འཆད་པ་ལ། རྣམ་པ་ལྔ་ཡི་བར་བཅོམ་པ། །ཞེས་སོགས་
རྐང་པ་གཉིས་བྱུང་། ཕྱིར་( ༡༢ན) འོང་ཞུགས་པ་ཡོད་དེ། འདོད་པའི་སྒོམ་
སྤང་ཉོན་མོངས་རྣམ་པ་ལྔ་པའི་བར་དུ་བཅོམ་པའི་རྒྱུན་ཞུགས་འབྲས་གནས་
ཁྱད་པར་ཅན་དེ་འབྲས་བུ་གཉིས་པ་ཕྱིར་འོང་ལ་ནི་ཞུགས་པ་ཡིན་པའི་ཕྱིར།
འང་སྒྲའི་དོན་ཡོད་དེ། དེ་རྒྱུན་ཞུགས་འབྲས་གནས་ཁྱད་པར་ཅན་ཡིན་པར་
མ་ཟད་ཞེས་པའི་དོན་ཡིན་པའི་ཕྱིར།
གཉིས་པ་འཆད་པ་ལ། རྣམ་པ་དྲུག་པ་ཟད་གྱུར་པ། །ཞེས་སོགས་བློཀ་
གཅིག་བྱུང༌། ཕྱིར་འོང་འབྲས་གནས་ཡོད་དེ། འདོད་པའི་སྒོམ་སྤང་རྣམ་པ་
དྲུག་པ་ཟད་པ་གྱུར་པའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་འཕགས་
པ་དེ་ནི། ལན་ཅིག་ཕྱིར་འོང་བ་ཡིན་པའི་ཕྱིར། དེ་ཙམ་པོ་བ་དང་། ཁྱད་པར་
ཅན་ཚེ་གཅིག་བར་ཆད་གཅིག་པ་གཉིས་ཡོད། ཕྱིར་འོང་ཚེ་གཅིག་བར་ཆད་

དེ་པར་ཟག་མེད་ཀྱི་དབང་ཐོབ་པ། སྐྱེ་བ་ལེན་ཚུལ་གྱི་ཁྱད་པར་
ུ་ཉེས་ླ་དང་ལྡནང་བརྒྱད་པ་ཟད་པ། དབང་
་ལྡན་ཏེ། སྤངས་པའི་ཁྱད་པར་
ཀིས་བར་དུ་ཆོད་པའི་ཁྱད་པར་དང་ལྡན་པའི་ཕྱིར།
གསུམ་པ་ཕྱིར་མི་འོང་ལ། ཞུགས་འབྲས་གཉིས་ལས། དང་པོ་འཆད་པ་
ལ། གསུམ་པ་ལ་ནི་ཞུགས་པའང་ཡིན། །ཞེས་གསུངས། ཕྱིར་མི་འོང་ཞུགས་པ་
ཡོད་དེ། ཕྱིར་འོང་འབྲས་གནས་ཁྱད་པར་ཅན་དེ་འབྲས་བུ་གསུམ་པ་ཕྱིར་མི་
འོང་གི་འབྲས་བུ་ལ་ནི་ཞུགས་པའང་ཡིན་པའི་ཕྱིར།
གཉིས་པ་ལ་གཉིས། སྤྱིར་བསྟན་པ། བྱེ་བྲག་ཏུ་བཤད་པའོ། །དང་པོ་
འཆད་པ་ལ། དེ་དགུ་ཟད་པས་ཕྱིར་མི་འོང་། །ཞེས་གསུངས་ཕྱིར་མི་འོང་
འབྲས་གནས་ཡོད་དེ། ཕྱིར་མི་འོང་ཞུགས་པ་དེ་ཉིད་ཀྱིས་འདོད་པའི་སྒོམ་
སྤང་དགུ་པ་ཟད་པའི་བྲལ་ཐོབ་ཐོབ་པ་ན་དེ་ཕྱིར་མི་འོང་འབྲས་གནས་ཡིན་
པའི་ཕྱིར། གཉིས་པ་བྱེ་བྲག་ཏུ་བཤད་པ་ལ། དབྱེ་བ་དང༌། དེ་དག་གང་ལ་
སྲིད་( ༡༢་) དང་། སྤེལ་སྒོམ་བཤད་པ། ལུས་མངོན་བྱེད་བཤད་པ་དང་
བཞིའོ། །དང་པོ་ལ་ལྔ༌། གཟུགས་སུ་ཉེར་འགྲོ་བཤད་པ། གཟུགས་མེད་ཉེར་
འགྲོ་བཤད་པ། མཐོང་ཆོས་བཞི་བཤད་པ། གཟུགས་སུ་ཉེར་འགྲོ་དགུར་དབྱེ་
བ། དམ་པའི་འགྲོ་བ་བདུན་བཤད་པའོ། །
དང་པོ་ལ་གཉིས། ལྔར་དབྱེ་བ་དང༌། གོང་འཕོ་བྱེ་བྲག་ཏུ་བཤད་པའོ། །
དང་པོ་འཆད་པ་ལ། དེ་ནི་བར་སྐྱེས། ཞེས་པ་ནས། རྣམས་ཞེས་པའི་བར་
གསུངས། གཟུགས་སུ་ཉེར་འགྲོ་བའི་ཕྱིར་མི་འོང་དེ་ནི་ཆོས་ཅན། ཁྱོད་ལ་
དབྱེ་བ་ལྔ་ཡོད་དེ། བར་འདའ་བ་སྐྱེ་འདའ་བ་མངོན་པར་འདུ་བྱེད་དང་
བཅས་ཏེ་འདའ་བ་མངོན་པར་འདུ་བྱེད་མེད་པར་ཡོངས་སུ་མྱ་ངན་ལས་

འདའ་བ་གོང་དུ་འཕོ་བ་རྣམས་སུ་ཡོད་པའི་ཕྱིར། གཉིས་པ་འཆད་པ་ལ། དེ་
ནི་ཞེས་སོགས་རྐང་པ་ཕྱེད་དང་བཞི་བྱུང་། ཕྱིར་མི་འོང་གོང་འཕོ་དེ་ནི་ཆོས་
ཅན། ཁྱོད་ལ་གཉིས་ཡོད་དེ། གོང་འཕོ་འོག་མིན་མཐར་ཐུག་འགྲོ་དང༌། གོང་
འཕོ་སྲིད་རྩེའི་མཐར་ཐུག་འགྲོ་གཉིས་སུ་ཡོད་པའི་ཕྱིར། དེ་གཉིས་ཀྱི་ཁྱད་
པར་ཡོད་དེ། དང་པོ་དེས་བསམ་གཏན་གྱི་སྤེལ་སྒོམ་བྱེད། ཕྱི་མ་དེས་དེ་མི་
བྱེད་པའི་ཕྱིར། གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་འོག་མིན་
མཐར་ཐུག་འགྲོ་ཆོས་ཅན། ཁྱོད་ལ་གསུམ་ཡོད་དེ། ཁྱོད་ལ་འཕར་བ། ཕྱེད་དུ་
འཕར་བ། གནས་ཐམས་ཅད་དུ་འཆི་འཕོ་བ་རྣམས་སུ་ཡོད་པའི་ཕྱིར། གཉིས་
པ་འཆད་པ་ལ།གཞན་ནི་གཟུགས་མེད་འགྲོ་རྣམས་བཞི། །ཞེས་གསུངས།
གཟུགས་སུ་ཉེར་འགྲོ་བའི་ཕྱིར་མི་འོང་ལས་གཞན་གཟུགས་མེད་ཉེར་འགྲོ་
བའི་ཕྱིར་མི་འོང་ནི། རྣམ་པ་བཞི་ཡོད་དེ། སྐྱེ་འདའ་བ། འདུ་བྱེད་དང་
བཅས་ཏེ་འདའ་བ། འའདུ་བྱེད་མེད་པར་འདའ་བ། གོང་འཕོ་རྣམས་སུ་ཡོད་
པའི་ཕྱིར།
གསུམ་པ་འཆད་པ་ལ། གཞན་ནི་འདི་ལ་མྱ་ངན་འདའ། །ཞེས་གསུངས།
ཕྱིར་མི་འོང་མཐོང་ཆོས་བཞི་ཡོད་དེ། གཟུགས་གཟུགས་མེད་ཀྱི་ཕྱིར་མི་འོང་
ཉེར་འགྲོ་དེ་གཉིས་ལས་གཞན་མཐོང་ལམ་ཐོབ་པའི་( ༡༣ན) ཚེ་འདི་ལ་མྱ་
ངན་ལས་འདའ་བའི་ཕྱིར་མི་འོང་དེ་དེ་ཡིན་པའི་ཕྱིར།
བཞི་པ་འཆད་པ་ལ། གསུམ་ལ་ཡང་རྣམ་གསུམ་ཕྱེ་ནས། །ཞེས་སོགས་
བློཀ་གཅིག་གསུངས། གཟུགས་སུ་ཉེར་འགྲོ་བའི་ཕྱིར་མི་འོང་ལ་དགུར་བཤད་
དེ། གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ། སྐྱེ་འདའ་བ། གོང་དུ་
འཕོ་བ་གསུམ་པོ་དེ་རེ་རེ་ལའང་རྣམ་པ་གསུམ་གསུམ་དུ་ཕྱེ་ནས་དགུ་ཡོད་
པའི་ཕྱིར། རེ་རེ་ལ་གསུམ་གསུམ་དུ་འབྱེད་ཚུལ་ཡོད་དེ། བར་འདའ་བ་ལ་
མྱུར་བར་འདའ་བ་མྱུར་བ་མ་ཡིན་པར་འདའ་བ། དུས་ཡུན་རིང་མོ་ཞིག་ནས་
 

འདའ་བ་གསུམ། སྐྱེས་འདའ་བ་ལ་སྐྱེས་མ་ཐག་ཏུ་འདའ་བ། འདུ་བྱེད་དང་
བཅས་ཏེ་འདའ་བ། འདུ་བྱེད་མེད་པར་འདའ་བ་གསུམ། གོང་འཕོ་ལ་འཕར་
བ། ཕྱེད་དུ་འཕར་བ། གནས་ཐམས་ཅད་དུ་འཆི་འཕོ་བ་གསུམ་ཡོད་པའི་
ཕྱིར། ཕྱིར་མི་འོང་དགུ་པོ་དེ་དག་གི་ཁྱད་པར་ཡོད་དེ། ལས་ཀྱི་ནུས་པ་ཆུང་
འབྲིང་ཆེ་གསུམ་དང་། དབང་པོ་རྣོ་འབྲིང་རྟུལ་གསུམ་དང༌། ཉོན་མོངས་
ཆུང་འབྲིང་ཆེ་གསུམ་གྱི་བྱེ་བྲག་ལས་དེ་རྣམས་ཀྱི་ཁྱད་པར་བཞག་པའི་ཕྱིར་
དང་པོ་གསུམ་མངོན་པར་འགྲུབ་པའི་ལས་ཅན་དང་། དབང་པོ་རྣོ་བ་
དང་། ཉོན་མོངས་པ་ཆུང་བ་ཡིན། བར་པ་གསུམ་པོ་དེ་སྐྱེས་ནས་མྱོང་འགྱུར་
གྱི་ལས་ཅན་དང་། དབང་པོ་འབྲིང་པོ་དང༌། ཉོན་མོངས་པ་འབྲིང་པོ་ཡིན།
ཕྱི་མ་གསུམ་ལན་གྲངས་གཞན་ལ་མྱོང་འགྱུར་གྱི་ལས་ཅན་དང་། དབང་པོ་
རྟུལ་བ་དང་། ཉོན་མོངས་པ་ཆེ་བ་ཡིན་པའི་ཕྱིར།
ཏེ།ལྔ་པ་དམ་པའི་འགྲོ་བ་བདུན་འཆད་པ་ལ། གོང་དུ་འཕོ་བ་མ་ཕྱེ་
བར། །ཞེས་སོགས་ཤློོཀ་གཅིག་བྱུང༌། སྐྱེས་བུ་དམ་པའི་འགྲོ་བ་བདུན་ཡོད་
དེ། གཟུགས་སུ་ཉེར་འགྲོ་བའི་ཕྱིར་མི་འོང་གོང་འཕོ་ལ་གསུམ་དུ་མ་ཕྱེ་བར་
གཅིག་ཏུ་བྱས་པའི་འགྲོ་བ་བདུན་པོ་དེ་ལ་དམ་པའི་འགྲོ་བ་བདུན་དུ་འདོད་
པའི་ཕྱིར། བདུན་པོ་དེ་ལ་དམ་པའི་འགྲོ་བ་ཞེས་བརྗོད་པའི་རྒྱུ་མཚན་ཡོང་དེ།
དེ་རྣམས་དམ་པ་དགེ་བ་ལ་འཇུག་ཅིང་དམ་མིན་མི་དགེ་བ་ལ་མི་འཇུག་པས་
( ༡༣བ) དེ་ལྟར་བཤད་པའི་ཕྱིར་དང༌། འགྲོ་བ་བདུན་པོ་དེ་ཁམས་གོང་ན ར་
སོན་པ་སྟེ་ཕྱིན་པ་ལས་ཉོན་གྱིས་འདོད་པར་ཕྱིར་མི་འོང་བ་སྟེ་སྐྱེ་བ་མི་ལེན་
པའི་རྒྱུ་མཚན་གྱིས་དེ་ལྟར་བཤད་པའི་ཕྱིར།
གཉིས་པ་དེ་དག་གང་ལ་སྲིད་འཆད་པ་ལ། འདོད་པར་ཚེ་ཡོངས་གྱུར་
པའི་འཕགས། །ཞེས་སོགས་Īཀ་གཅིག་བྱུང༌། འདོད་པར་ཚེ་དང་པོ་ལ་
རྒྱུན་ཞུགས་ཀྱི་འབྲས་བུ་ཐོབ་ཚེ་འཕོས་སླར་འདོད་པར་སྐྱེས་ཕྱིར་མི་འོང་དུ་

ཡོངས་སུ་གྱུར་པའི་འཕགས་པ་ཁམས་གཞན་གཟུགས་དང་གཟུགས་མེད་དུ་
འགྲོ་ཞིང་སྐྱེ་བ་མེད་དེ། འདིར་མྱང་འདས་མངོན་དུ་བྱེད་པའི་ཕྱིར། འདོད་
པར་ཚེ་ཡོངས་གྱུར་གྱི་འཕགས་པ་དེ་དག་དང་ཁམས་གོང་མར་སྐྱེས་པའི་
འཕགས་པ་རྣམས་ནི་ཡོངས་སུ་ཉམས་པར་མི་འགྱུར་ལ། དབང་པོ་བརྟུལ་པོ་
རྣོན་པོར་འཕོ་བ་ཡང་མ་ཡིན་ཏེ།
དེ་རྣམས་ཀྱི་ནི་མི་ཉམས་པའི་རྟེན་ཁྱད་
པར་ཅན་ཐོབ་ཅིང་། ཚེ་རབས་གཞན་དུ་འཕགས་ལམ་ལ་འདྲིས་པས་དབང་
པོ་ཆེས་སྨིན་པའི་ཕྱིར། གསུམ་པ་སྤེལ་སྒོམ་འཆད་པ་ལ། བསམ་གཏན་སྤེལ་
ནས་འོག་མིན་འགྲོ། །ཞེས་བཤད་ན། བསམ་གཏན་གྱི་སྤེལ་སྒོམ་ཇི་ལྟ་བུ་ཞེ་ན།
དེ་འཆད་པ་ལ། དང་པོར་བཞི་པ་སྤེལ་བར་བྱེད། །ཅེས་སོགས་
།ཅེས་སོགས་རྐང་པ་དྲུག་བྱུང་། འདི་ལ་དང་པོར་གང་སྤེལ་བ། 
ཁམས་གང་དུ་སྤེལ་བ། རྟེན་གྱི་གང་ཟག་གང་གིས་སྤེལ་བ། སྤེལ་སྒོམ
འགྲུབ་པའི་ཚད། སྤེལ་སྒོམ་བྱས་པའི་དགོས་པ་དང་། སྤེལ་སྒོམ་གྱི་དབྱེ་བ་
བཤད་པ་དང་དྲུག །དང་པོ་ནི། དང་པོར་བསམ་གཏན་བཞི་པ་སྤེལ་བར
བྱེད་དེ་སྐྱོན་བརྒྱད་ལས་གྲོལ་བས་སྤེལ་སྒོམ་འགྲུབ་སླ་བའི་ཕྱིར།
གཉིས་པ་ཡོད་དེ། དང་པོར་འདོད་ཁམས་སུ་སྤེལ། ཕྱིས་ཉམས་པ་
གཟུགས་སུ་ཡང་སྤེལ་བར་བྱེད་པའི་ཕྱིར། གསུམ་པ་ཡོད་དེ། བསམ་གཏན་གྱི་
དངོས་གཞི་སྙོམས་འཇུག་ཐོབ་པའི་དགྲ་བཅོམ་པ་དང༌། དེ་ཐོབ་པའི་ཕྱིར་མི་
འོང་རྣམས་ཀྱིས་སྤེལ་བར་བྱེད་པའི་ཕྱིར། བཞི་པ་ཡོད་དེ། ཟག་བཅས་ཟག་
མེད་ཀྱི་( ༡༤ན) བསམ་གཏན་གྱི་དངོས་གཞི་སྙོམས་འཇུག་སྐད་ཅིག་མ་རེ་རེ་
ནས་བསྲེས་ནས་སྙོམས་པར་འཇུག་ནུས་པ་སྤེལ་སྒོམ་གྲུབ་པའི་ཚད་ཡིན་པའི་
ཕྱིར། ལྔ་པ་ཡོད་དེ། ཕྱིར་མི་འོང་དབང་རྣོན་གྱིས་གནས་གཙང་དུ་སྐྱེ་བ་དང་།
དེ་དང་དགྲ་བཅོམ་དབང་རྣོན་ནི་མཐོང་ཆོས་ལ་བདེ་བར་གནས་པར་བྱ་
བའི་ཕྱིར་སྒོམ། དེ་གཉིས་དབང་རྟུལ་ནི་ཉོན་མོངས་པས་འཇིགས་ནས་ཡང་

འབྲས་བུ་ལས་མི་ཉམས་པར་བྱ་བའི་ཕྱིར་དུ་སྒོམ་པ་ཡིན་པའི་ཕྱིར། དྲུག་པ་
ཡོད་དེ། བསམ་གཏན་གྱི་སྤེལ་སྒོམ་དེ་ལ། ཆུང་ངུ་གསུམ་སྤེལ། འབྲིང་དྲུག་
སྤེལ། ཆེན་པོ་དགུ་སྤེལ། ཤིན་ཏུ་ཆེན་པོ་བཅུ་གཉིས་སྤེལ། ཆེས་ཤིན་ཏུ་ཆེན་
པོ་བཅོ་ལྔ་སྤེལ་ཏེ་ལྔ་ཡོད་པའི་ཕྱིར། འབྲས་བུ་གནས་གཙང་གི་སྐྱེ་བ་དེ་ལ་ལྔ་
ཁོ་ནར་ངེས་ཏེ། རྒྱུ་བསམ་གཏན་གྱི་སྤེལ་སྒོམ་དེ་ལ་རྣམ་པ་ལྔའི་དབྱེར་ངེས་
པའི་ཕྱིར། བཞི་པ་ལུས་མངོན་བྱེད་བཤད་པ་ནི། འགོག་པ་ཞེས་སོགས་རྐང་
པ་གཉིས་གསུངས།
ཕྱིར་མི་འོང་ལུས་མངོན་བྱེད་ཀྱི་མཚན་ཉིད་ཡོད་དེ། འགོག་པའི་སྙོམས་
འཇུག་ཐོབ་པའི་ཕྱིར་མི་འོང་དེ་དེའི་མཚན་ཉིད་ཡིན་པའི་ཕྱིར།
བཞི་པ་དགྲ་བཅོམ་ལ་ཞུགས་གནས་གཉིས་ལས།དང་པོ་འཆད་པ་ལ།
སྲིད་རྩེའི་བར་ཆ་བརྒྱད་ཟད་པ། །ཞེས་སོགས་གློཀ་གཅིག་བྱུང་། བསམ་
གཏན་དང་པོ་ནས་སྲིད་རྩེའི་བར་གྱི་སྒོམ་སྤང་ཉོན་མོངས་པའི་ཆ་བརྒྱད་
ཚུན་ཆད་ཟད་པ་སྟེ་སྤངས་པའི་ཕྱིར་མི་འོང་འབྲས་གནས་ཁྱད་པར་ཅན་
སྲིད་ཉོན་དགུ་པའི་དངོས་གཉེན་བར་ཆད་མེད་ལམ་ལ་གནས་པ་དེ་དགྲ་
བཅོམ་ཞུགས་པ་ཡིན་པའི་ཕྱིར། སྲིད་ཉོན་དགུ་པའི་དངོས་གཉེན་བར་ཆང་
མེད་ལམ་ནི་ཆོས་ཅན། སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ཡིན་ཏེ། རྫས་ཀྱི་
རྡོ་རྗེ་ཕ་ལམ་བཞིན་དུ་ཁམས་གསུམ་གྱི་སྒོམ་སྤང་ཉོན་མོངས་པ་ཐམས་ཅད་
འཇོམས་པར་ནུས་ཤིང་། ཚུར་མི་མཐུན་ཕྱོགས་ཀྱིས་གཞོམ་པར་མི་ནུས་པའི་
སྒོམ་ལམ་བར་ཆད་མེད་ལམ་ཡིན་པའི་ཕྱིར།
གཉིས་པ་དགྲ་བཅོམ་འབྲས་གནས་འཆད་( ༡༤བ) པ་ལ། དངོས་དང༌།
ཞར་ལ་སྤང་བྱ་སྤོང་ཚུལ། ཟད་པ་ཤེས་པ་ལས་ཤེས་པ་གང་བྱུང་བ། དགེ་སྦྱོང་
ཚུལ་གྱིས་བསྡུ་བ། ཚངས་པའི་ཚུལ་དང་ཚངས་པའི་འཁོར་ལོ་བཤད་ང༌།
ཁམས་གང་གི་རྟེན་ལ་འབྲས་བུ་གང་ཐོབ་བཤད་པ། དགྲ་བཅོམ་འབྲས་

གནས་ཀྱི་དབྱེ་བ་དང་བདུན་ནོ། །དང་པོ་ནི། དགྲ་བཅོམ་ཞུགས་པ་དེ་ལྟར་
ཡིན་ན། དགྲ་བཅོམ་འབྲས་གནས་ཇི་ལྟ་བུ་ཞེ་ན། དེ་འཆད་པ་ལ། དེ་ཟད་
ཐོབ་དང་ཟད་པ་ཤེས། །དེ་ཚེ་དེ་མི་སློབ་དགྲ་བཅོམ། །ཞེས་གསུངས། སྲིད་
ཉོན་དགུ་པ་དེ་ཟད་པའི་བྲལ་ཐོབ་འདུས་མ་བྱས་དང་སྤང་བྱ་ཟད་པ་དེ་ཤེས་
པའི་རྣམ་གྲོལ་ལམ་ཐོབ་པ་ན་དགྲ་བཅོམ་པའི་འབྲས་བུ་ཐོབ་པ་ཡིན་ལ།། དེ་
ཐོབ་པ་དེའི་ཚེ་འཕགས་པའི་གང་ཟག་དེ་ཆོས་ཅན།མི་སློབ་པ་དང་དགྲ་
བཅོམ་པ་ཞེས་བྱ་སྟེ། འབྲས་བུ་ཐོབ་ཕྱིར་དུ་ལམ་ལ་སློབ་མི་དགོས་ཞིང་། ཉོན་
མོངས་པའི་དགྲ་ཐམས་ཅད་བཅོམ་ནས་རང་དོན་རྫོགས་ཤིང་གཞན་དོན་
བྱེད་པར་འོས་པ་དང་། སློབ་པ་ཐམས་ཅད་ཀྱིས་མཆོད་པར་འོས་པའི་ཕྱིར།
གཉིས་པ་ཞར་བྱུང་སྤང་བྱ་སྤོང་ཚུལ་ལ། ལམ་གང་གིས་ས་གང་ཞིག་གི་
སྤང་བྱ་སྤོང་བ། ས་གང་གིས་ས་གང་གི་སྤང་བྱ་སྤོང་བ། འཇིག་རྟེན་པའི་ལམ་
གྱི་དམིགས་རྣམ་བཤད་པ་གསུམ་ལས། དང་པོ་ནི། འཕགས་པའི་གང་ཟག་དེ་
དག་གི་གཉེན་པོ་གང་གིས་ཁམས་གསུམ་ས་དགུ་ལས་འདོད་ཆགས་དང་བྲལ་
བར་བྱེད་ཅེ་ན། དེ་འཆད་པ་ལ། འཇིག་རྟེན་འདས་ཀྱི་སྲིད་རྩེ་ལས། །ཞེས་
སོགས་ཤོཀ་གཉིས་གསུངས། འཇིག་རྟེན་ལས་འདས་པའི་སྒོམ་ལམ་གྱིས་སྲིད་
རྩེ་ལས་འདོད་ཆགས་དང་བྲལ་བ་ཡིན་ཏེ། འཇིག་རྟེན་པའི་སྒོམ་ལམ་གྱིས་དེ་
ལ་ཆགས་བྲལ་བྱེད་མི་ནུས་པའི་ཕྱིར་ཏེ། སྲིད་རྩེ་ལ་གོང་ས་མེད། རང་ས་རང་
གི་གཉེན་པོ་མ་ཡིན། འོག་ས་དམན་པས་དེ་ལ་ཆགས་པ་དང་བྲལ་བྱེད་མ་
ཡིན་པའི་ཕྱིར། སོ་སྐྱེས་འཇིག་རྟེན་པའི་ལམ་གྱིས་ཅི་ཡང་མེད་མན་ཆད་ལ་
འདོད་ཆགས་དང་བྲལ་བ་དང་། འཕགས་པས་འཇིག་རྟེན་པའི་ལམ་གྱིས་དེ་
ལ་འདོད་ཆགས་དང་བྲལ་བ་གཉིས་ལ་ཁྱད་པར་ཡོད་དེ། འཇིག་རྟེན་པའི་
ལམ་གྱིས་ཅི་ཡང་མེད་མན་ཆད་ཀྱི་ཉོན་མོངས་ལས་འདོད་( ༡༥ན)ཆགས་དང་
བྲལ་བའི་འཕགས་པ་ཕྱིར་མི་འོང་ལ་ཉོན་མོངས་པ་དང་བྲལ་བའི་ཐོབ་པ་

ཟག་བཅས་ཟག་མེད་རྣམ་པ་གཉིས་ཡོད། སོ་སྐྱེས་ལ་དེ་མེད་པའི་ཕྱིར། སྲིད་
རྩེ་ལས་གཞན་ས་ལྷག་མ་བརྒྱད་ལ་འདས་ལམ་ཁོ་ནས་འདོད་ཆགས་དང་
བྲལ་བར་བྱེད་མི་དགོས་ཏེ། འདོད་པ་ནས་ཅི་ཡང་མེད་ཀྱི་བར་ས་བརྒྱད་ལ་
འཇིག་རྟེན་པའི་སྒོམ་ལམ་དང་འཇིག་རྟེན་ལས་འདས་པའི་སྒོམ་ལམ་རྣམ་པ་
གཉིས་ཀས་ཆགས་པ་དང་བྲལ་བར་བྱེད་ནུས་པའི་ཕྱིར། ཁ་གཅིག་འཇིག་
རྟེན་ལས་འདས་པའི་ལམ་གཅིག་ཉིད་ཀྱིས་ཀྱང་བྲལ་ཐོབ་གཉིས་གཉིས་
འདྲེན་ཏེ། འཇིག་རྟེན་ལས་འདས་པའི་ལམ་གྱིས་ཅི་ཡང་མེད་མན་ཆད་ལ་
འདོད་ཆགས་དང་བྲལ་བའི་ཕྱིར་མི་འོང་དབང་པོ་བརྟུལ་པོ་བསམ་གཏན་གྱི་
སེམས་ལ་བརྟེན་ནས་དབང་པོ་རྣོན་པོར་འཕོས་པ་ན། སྔ་མའི་བྲལ་ཐོབ་ཟག་
མེད་ནི་བཏང་ལ། སྔར་འཇིག་རྟེན་པའི་བྲལ་ཐོབ་ནི་མེད་ཅིང་སྔར་སྤངས་
པའི་ཉོན་མོངས་པ་དང་ཡང་མི་ལྡན་པའི་ཕྱིར་ཏེ། དེའི་རྒྱུད་ལ་སྔར་སྤངས་
པའི་ཉོན་མོངས་མི་ལྡན་པ་དེའི་རྒྱུད་ལ་བྲལ་ཐོབ་ཟག་བཅས་སྐྱེས་པའི་རྒྱུ་
མཚན་གྱིས་མི་ལྡན་པའི་ཕྱིར། དེ་ལྟར་མ་ཡིན་ན་དེ་འདྲའི་ཕྱིར་མི་འོང་གི་
རྒྱུད་ལ་སྔར་སྤངས་པའི་གོང་མའི་ཉོན་མོངས་རྣམས་ལྡན་པར་ཐལ། དེའི་
རྒྱུད་ལ་འགོག་བྱེད་བྲལ་ཐོབ་གཉིས་པོ་གང་རུང་མེད་པའི་ཕྱིར་ཞེས་ཟེར་ན།
སྐྱོན་མེད་དེ། དེའི་རྒྱུད་ལ་སྔར་སྤངས་ཟིན་པའི་ཉོན་མོངས་མི་ལྡན་པ་དེ་སྤང་
བྱའི་ཐོབ་པ་འགགས་པས་ཡིན་གྱི་བྲལ་ཐོབ་གཉིས་གང་རུང་སྐྱེས་པས་མ་
ཡིན་པའི་ཕྱིར། དཔེར་ན། འཇིག་རྟེན་ལས་འདས་པའི་ལམ་གྱིས་སྲིད་རྩེའི་
ཕྱེད་ལས་རྣམ་པར་གྲོལ་བའི་ཕྱིར་མི་འོང་བ་རྣམས་བསམ་གཏན་ལ་བརྟེན་
ནས་དབང་པོ་འཕོས་པ་ན་ལམ་སྔ་མ་བཏང་ཞིང་། འཇིག་རྟེན་པའི་ལམ་གྱིས་
སྲིད་རྩེའི་གཉེན་པོ་བྱེད་པ་མེད་པས་བྲལ་ཐོབ་གཉིས་གང་རུང་མེད་ཀྱང་།
དེའི་རྒྱུད་ལ་སྲིད་རྩེའི་ཉོན་མོངས་སྔར་སྤངས་པ་སླར་མི་ལྡན་པ་བཞིན་དང་།
( ༡༥བ)འདོད་པ་ལ་འདོད་ཆགས་དང་བྲལ་བའི་བྱིས་པ་གོང་བསམ་གཏན་

དང་པོ་ཡན་ཆད་དུ་སྐྱེས་པ་ལ་འདོད་པའི་ཉོན་མོངས་པའི་བྲལ་ཐོབ་ཟག
བཅས་བཏང་བས་བྲལ་ཐོབ་མེད་ཀྱང་། དེ་འདོད་པའི་ཉོན་མོངས་དང་མི་
ལྡན་པ་བཞིན་ཡིན་པའི་ཕྱིར།
གཉིས་པ་ལ། དངོས་དང་ཞར་བྱུང་གཉིས་ལས། དང་པོ་འཆད་པ་ལ། །
ཟག་མེད་མི་ལྕོགས་མེད་པ་ཡིས། ས་སོགས་རྐང་པ་གཉིས་བྱུང་། ཁམས་
གསུམ་ས་དགུ་ལས་འདོད་ཆགས་དང་བྲལ་བའི་ཟག་པ་མེད་པའི་ས་ཡང་
དགུ་ཡོད་དེ། བསམ་གཏན་དང་པོ་ལ། ཉེར་བསྡོགས་མི་ལྕོགས་མེད་པ་དང་།
དངོས་གཞི་དང༌། དངོས་གཞི་ཁྱད་པར་ཅན་དང་གསུམ། བསམ་གཏན་ཀྱི་
དངོས་གཞི་ཕྱི་མ་གསུམ་དང་། གཟུགས་མེད་ཀྱི་དངོས་གཞི་སྙོམས་འཇུག་
དང་པོ་གསུམ་རྣམས་སུ་ཡོད་པའི་ཕྱིར། བསམ་གཏན་དང་པོའི་ཉེར་བསྡོགས་
མི་ལྕོགས་མེད་པ་ཡིས་ས་དགུ་པོ་ཐམས་ཅད་ལས་འདོད་ཆགས་དང་བྲལ་
བར་འགྱུར་ཏེ། ཉེར་བསྡོགས་ཡིན་པས་འོག་ས་ལ་འདོད་ཆགས་དང་བྲལ།
ཟག་མེད་བར་ཆད་མེད་ལམ་ཡིན་པས་རང་དང་གོང་ས་ལ་འདོད་ཆགས་
དང་བྲལ་བར་ནུས་པའི་ཕྱིར།
གཉིས་པ་ནི། ཉེར་བསྡོགས་ལ་བརྟེན་ནས་འོག་ས་ལ་འདོད་ཆགས་དང་
བྲལ་བ་ན། རྣམ་གྲོལ་ལམ་དགུ་བོ་དེ་ཉེར་བསྡོགས་དང་དངོས་གཞི་གང་གི་ངོ་
བོར་སྐྱེ་ཞེ་ན། དེ་འཆད་པ་ལ། ས་གསུམ་ལས་རྒྱལ་བསམ་གཏན་ནི། །ཞེས་
སོགས་རྐང་པ་བཞི་འབྱུང༌། དང་པོའི་ཉེར་བསྡོགས་ལ་བརྟེན་ནས་འདོད་པ་
དང་བསམ་གཏན་དང་པོ་གཉིས་ཏེ། ས་གསུམ་གྱི་ཉོན་མོངས་པ་ལས་རྒྱལ་བ་
སྟེ་སྤངས་པའི་ཕྱིར་མི་འོང་དབང་རྣོན་ལ་ནི། བསམ་གཏན་གྱི་དངོས་གཞི་
ཟག་མེད་རྣམ་གྲོལ་ལམ་དགུ་པའི་ངོ་བོར་སྐྱེ་སྟེ། དེ་འདྲའི་ཕྱིར་མི་འོང་དབང་
རྣོན་དེས་ཉེར་བསྡོགས་ཀྱི་ཚོར་བ་བཏང་སྙོམས་དེ་རྣམ་གྲོལ་ལམ་དགུ་པའི་
ཚེ་གཉིས་པའི་དངོས་གཞི་ཡིད་བདེ་དང་གསུམ་པའི་དངོས་གཞིའི་བདེ་བར་

སྤོ་ནུས་པའི་ཕྱིར། དེ་འདྲའི་ཕྱིར་མི་འོང་དབང་རྟུལ་དེ་ནི་ཉེར་བསྡོགས་
༡༦ན) དེ་ཉིད་ལས་ཉེར་བསྡོགས་དེ་དག་གི་ངོ་བོར་གྱུར་པའི་ཐ་མའི་རྣམ
གྲོལ་ལམ་དགུ་པ་དེ་སྐྱེ་སྟེ། དེ་རྣམ་གྲོལ་ལམ་དགུ་པའི་ཚེ་ཉེར་བསྡོགས་ཀྱི་
ཚོར་བ་བཏང་སྙོམས་དེ་དངོས་གཞིའི་བདེ་བ་དང་ཡིད་བདེར་སྤོ་བར་མི་
ནུས་པའི་ཕྱིར། ཟག་མེད་མི་ལྕོགས་མེད་ཀྱིས་གོང་མ་བསམ་གཏན་གཉིས་པ་
ནས་སྲིད་རྩེའི་བར་གྱི་ཉོན་མོངས་པ་ལས་རྒྱལ་བ་ལ་ནི་བསམ་གཏན་དང་
པོའི་ཉེར་བསྡོགས་ལས་རྣམ་གྲོལ་ལམ་དགུ་པ་སྐྱེ་བ་མེད་དེ། བསམ་གཏན་
གསུམ་པ་ཡན་ཆད་ཀྱི་ཉེར་བསྡོགས་དང་དངོས་གཞིའི་ཚོར་བ་མཐུན་ཞིང་།
དངོས་གཞི་མཐོང་བ་ལ་གུས་པས་དངོས་གཞི་ལས་རྣམ་གྲོལ་ལམ་དགུ་པ་
ངང་གིས་སྐྱེ་བའི་ཕྱིར། འཕགས་པས་ཟག་མེད་མི་ལྕོགས་མེད་ལས་གཞན་
ཟག་མེད་ཀྱི་ས་བརྒྱད་ཀྱི་རང་ས་དང་། གོང་སའི་ཉོན་མོངས་པ་ལས་རྒྱལ་བ་
ཡིན་གྱི་འོག་སའི་ཉོན་མོངས་པ་ལས་རྒྱལ་བ་མ་ཡིན་ཏེ། དེས་དེ་ལས་འདོད་
ཆགས་དང་བྲལ་བར་བྱས་ཟིན་པའི་ཕྱིར། གསུམ་པ་ནི། འཇིག་རྟེན་ལས་
འདས་པའི་ལམ་གྱི་བདེན་པའི་དམིགས་རྣམ་དེ་ལྟར་ཡིན་ན། འཇིག་རྟེན་
པའི་ལམ་གྱི་དམིགས་རྣམ་ཇི་ལྟ་བུ་ཞེ་ན། དེ་འཆད་པ་ལ། འཇིག་རྟེན་པ་ཡི་
རྣམ་གྲོལ་དང༌། །ཞེས་སོགས་ཤོཀ་གཅིག་བྱུང༌། འཇིག་རྟེན་པའི་རྣམ་གྲོལ་
ལམ་དང་བར་ཆད་མེད་ལམ་གཉིས་ཀྱི་དམིགས་པ་དང་རྣམ་པ་ནི་གོ་རིམ་
བཞིན་དུ་ཡོད་དེ། འཇིག་རྟེན་པའི་རྣམ་གྲོལ་ལམ་ནི་ཞི་བ་དང་། སོགས་པ་གྱ་
ནོམ་དང༌། ངེས་འབྱུང་གི་རྣམ་པ་ཅན་དང༌། གོང་མའི་ས་ལ་དམིགས་པའི་
སྤྱོད་ཡུལ་ཅན་དང་། འཇིག་རྟེན་པའི་བར་ཆད་མེད་པའི་ལམ་ནི་རགས་པ་
དང་ལ་སོགས་པ་ཐབ་ངན་པ་དང༌། རྩིགས་པ་སྟུག་པོ་ལྟ་བུར་ལྟ་བའི་རྣམ་པ
ཅན་དང་། རང་གི་འོག་ས་ལ་དམིགས་པའི་སྤྱོད་ཡུལ་ཅན་ཡིན་པའི་ཕྱིར།
གསུམ་པ་ཟད་པ་ཤེས་པ་ལས་ཤེས་པ་གང་འབྱུང་འཆད་པ་ལ། གལ་ཏེ་

མི་གཡོའི་ཟད་ཤེས་ལས། །ཞེས་སོགས་ཤོཀ་གཅིག་བྱུང༌། གལ་ཏེ་མི་གཡོ་བའི་
ཆོས་ཅན་གྱི་དགྲ་བཅོམ་པའི་ཟད་ཤེས་ལས་མི་སྐྱེ་བ་ཤེས་པའི་བློ་གྲོས་སྐྱེ་སྟེ།
( ༡༦བ)དེ་ཉམས་པ་མི་སྲིད་པའི་ཕྱིར། གལ་ཏེ་མི་གཡོ་བའི་ཆོས་ཅན་གྱི་དགྲ་
བཅོམ་པ་མ་ཡིན་པ་ཉམས་པའི་ཆོས་ཅན་སོགས་ལ་ཟད་པ་ཤེས་པ་དེའི་རྒྱུ་
མཐུན་སྐྱེ་བས་སམ། ཡང་ན་མི་སློབ་པའི་ཡང་དག་པའི་ལྟ་བ་དེ་ཉིད་སྐྱེ་བ་
ཡིན་གྱི་མི་སྐྱེ་བ་ཤེས་པ་མི་སྐྱེ་སྟེ། དེ་རྣམས་ཉམས་པ་སྲིད་པའི་ཕྱིར། མི་སློབ་
པའི་ཡང་དག་པའི་ལྟ་བ་དེ་ནི་མི་གཡོ་བའི་ཆོས་ཅན་གྱི་དགྲ་བཅོམ་ལ་ཡང་
སྐྱེ་སྟེ། དེ་ནི་དགྲ་བཅོམ་ཐམས་ཅད་ལ་སྐྱེ་བའི་ཕྱིར། བཞི་པ་དགེ་སྦྱོང་ཚུལ་
གྱིས་བསྡུ་བ་ལ། འོ་ན་དགེ་སྦྱོང་ཚུལ་གྱི་འབྲས་བུ་བཞི་བསྟན་ན་དགེ་སྦྱོང་
ཚུལ་དེ་གང་དེའི་འབྲས་བུ་ཇི་ལྟ་བུ་ཞེ་ན། དེ་འཆད་པ་ལ། དངོས་དང་། མ་
ཁྱབ་པ་སྤངས་པ་གཉིས། དང་པོ་འཆད་པ་ལ། དགེ་སྦྱོང་ཚུལ་ནི་དྲི་མེད་ལམ༎
ཞེས་སོགས་ཤློོཀ་ཕྱེད་དང་གསུམ་བྱུང་། དྲི་མེད་དེ་ཟག་མེད་བར་ཆད་མེད་
ལམ་ཐམས་ཅད་ཆོས་ཅན། གེ་སྦྱོང་གི་ཚུལ་ཡིན་ཏེ། རང་རྒྱུད་ལྡན་གྱི་གང་
ཟག་དོན་དམ་པའི་དགེ་སྦྱོང་དུ་བྱེད་པའི་ཆོས་ཡིན་པའི་ཕྱིར། དགེ་སྦྱོང་ཚུལ་
གྱི་འབྲས་བུ་ཆོས་ཅན། ཁྱོད་ལ་གཉིས་སུ་ཡོད་དེ། ཁྱོད་ལ་འདུས་བྱས་རྣམ་
གྲོལ་ལམ་དང་འདུས་མ་བྱས་འགོག་བདེན་གཉིས་སུ་ཡོད་པའི་ཕྱིར། དགེ་
སྦྱོང་ཚུལ་གྱི་འབྲས་བུ་འདུས་བྱས་རྣམ་གྲོལ་ལམ་དང་འདུས་མ་བྱས་འགོག་
བདེན་དེ་དག་ལ་བརྒྱད་ཅུ་རྩ་དགུ་ཡོད་དེ། དེ་ལ་རྣམ་གྲོལ་ལམ་བརྒྱད་ཅུ་རྩ་
དགུ་དང་། འགོག་བདེན་བརྒྱད་ཅུ་རྩ་དགུ་རྣམས་དང་བཅས་པ་ཡོད་པའི་
ཕྱིར། རྣམ་གྲོལ་ལམ་བརྒྱད་ཅུ་རྩ་དགུ་ཡོད་དེ། མཐོང་སྤང་ཉོན་མོངས་བརྒྱད་
སྤངས་པའི་རྣམ་གྲོལ་ལམ་བརྒྱད། འདོད་པ་ནས་སྲིད་རྩེའི་བར་ས་དགུའི་
སྒོམ་སྤང་ཉོན་མོངས་ལ་སྐོར་དགུ་དགུར་ཕྱེ་བའི་སྒོམ་སྤང་ཉོན་མོངས་གྱ་
གཅིག་སྤངས་པའི་རྣམ་གྲོལ་ལམ་གྱ་གཅིག་རྣམས་སུ་ཡོད་པའི་ཕྱིར། འགོག་

བདེན་བརྒྱད་ཅུ་རྩ་དགུ་ཡོད་དེ། མཐོང་སྤོང་ཉོན་མོངས་བརྒྱད་སྤངས་པའི་
འགོག་བདེན་བརྒྱད། སྒོམ་སྤང་ཉོན་མོངས་གྱ་གཅིག་སྤངས་པའི་འགོག་
བདེན་གྱ་གཅིག་རྣམས་སུ་ཡོད་པའི་ཕྱིར། དགེ་སྦྱོང་ཚུལ་( ༡༧ན)གྱི་འབྲས་བུ་
ལ་བཞིར་འཇོག་པའི་རྒྱུ་མཚན་ཡོད་དེ། དགེ་སྦྱོང་ཚུལ་གྱི་འབྲས་བུ་ལ་རྒྱུན་
ཞུགས་ཀྱི་འབྲས་བུ་སོགས་བཞིར་རྣམ་པར་བཞག་པ་ནི་རྒྱུ་མཚན་རྣམ་པ་ལྔ ་
ཚང་བ་ནི་སྲིད་པས་དེ་རྣམས་དགེ་སྦྱོང་ཚུལ་གྱི་འབྲས་བུ་གཞག་ཡོད་པའི་
ཕྱིར། རྒྱུ་མཚན་རྣམ་པ་ལྔ་ཡང་ཡོད་དེ། འབྲས་གནས་བཞི་པོ་དེ་འབྲས་ལམ་
གྱི་སྔོན་དུ་རང་གི་ཞུགས་ལམ་བཏང་བ་དེ་སོང་བ་དང། ཞུགས་པ་ལས་གཞན་
འབྲས་གནས་ཀྱི་རྟོགས་པ་ཐོབ་པ་དང་། སྤང་བྱ་ཟད་པ་བསྡོམས་པའི་ཐོབ་པ་
གཅིག་རྙེད་པ་དང་། སྡུག་བསྔལ་ཆོས་ཤེས་སོགས་ཤེས་པ་བརྒྱད་ཚན་ཐོབ་ང་
དང་། མི་རྟག་སོགས་བདེན་བཞིའི་རྣམ་པ་བཅུ་དྲུག་རྟོགས་པའི་ཡེ་ཤེས་ཐོང་
པ་རྣམས་སུ་ཡོད་པའི་ཕྱིར། གཉིས་པ་མ་ཁྱབ་པ་སྤངས་པ་ལ། ཁོ་ན་རེ། ཞི་
རགས་ཀྱི་རྣམ་པ་ཅན་གྱི་འཇིག་རྟེན་པའི་ལམ་ལ་བརྟེན་ནས་ཐོབ་པའི་ཕྱིར་
འོང་དང་ཕྱིར་མི་འོང་གི་འབྲས་བུ་གཉིས་དགེ་སྦྱོང་ཚུལ་གྱི་འབྲས་བུ་མ་ཡིན་
པར་ཐལ། ཟག་མེད་བར་ཆད་མེད་ལམ་ཁོ་ན་དགེ་སྦྱོང་གི་ཚུལ་དང་། དེའི་
བྲལ་ཐོབ་ཁོ་ན་དགེ་སྦྱོང་ཚུལ་གྱི་འབྲས་བུ་ཡིན་པའི་ཕྱིར་ཟེར་ན། དེའི་ལན་
འཆད་པ་ལ། འཇིག་རྟེན་པ་ཡིས་ཐོབ་འབྲས་ནི། །བསྲེས་དང་ཟག་མེད་ཐོབ་
འཛིན་ཕྱིར། །ཞེས་གསུངས། སྔར་གྱི་སྐྱོན་མེད་དེ། འཇིག་རྟེན་པའི་ལམ་གྱིས
ཕྱིར་འོང་དང་ཕྱིར་མི་འོང་གི་འབྲས་བུ་ཐོབ་པའི་འཕགས་པ་ནི་འཇིག་རྟེན་
པའི་སྒོམ་ལམ་དང་ཟག་མེད་མཐོང་ལམ་གཉིས་ཀྱི་སྤངས་པ་བསྲེས་ནས་ཐོབ་
པའི་ཕྱིར་དང་། དེ་གཉིས་ཀྱི་སྤངས་པ་བསྡོམས་པའི་ཟག་མེད་ཀྱི་ཐོབ་པ་
གཅིག་ཟག་མེད་ཀྱིས་འཛིན་པའི་ཕྱིར། ལྔ་པ་དེ་ཉིད་ཚངས་པའི་ཚུལ་དང་།
ཚངས་པའི་འཁོར་ལོ་བསྟན་པ་དེ་འཆད་པ་ལ། དེ་ཉིད་ཚངས་ཚུལ་ཚངས་པ་

ཡིས། །ཞེས་སོགས་ཤློོཀ་གཅིག་བྱུང༌། ཟག་མེད་ཀྱི་ལམ་དེ་ཚངས་པའི་ཚུལ་
ཡིན་ཏེ། ཚངས་པ་མྱང་འདས་ཡིན་ལ། དེ་ཐོབ་པར་བྱེད་པའི་ཚུལ་ཡིན་པའི་
ཕྱིར། ཟག་མེད་བར་ཆད་མེད་ལམ་དེ་ཉིད་( ༡༧བ) ཚངས་པའི་འཁོར་ལོ་ཡིན་
ཏེ། བཅོམ་ལྡན་འདས་ནི་བླ་ན་མེད་པའི་ལམ་བརྙེད་པས་ཚངས་པ་ཡིན་ལ།
ཚངས་པ་བཅོམ་ལྡན་འདས་ཀྱིས་གདུལ་བྱའི་རྒྱུད་ལ་བསྐོར་བའི་ཕྱིར། དེའི་
ནང་ནས་མཐོང་ལམ་ཆོས་ཅན། ཆོས་འཁོར་ཡིན་ཏེ། འཁོར་ལོས་བསྒྱུར་རྒྱལ་
གྱི་འཁོར་ལོ་རིན་པོ་ཆེ་དང་ཆོས་མཚུངས་པའི་ཕྱིར། འཁོར་ལོ་རིན་པོ་ཆེ་དེ་
མྱུར་བར་འགྲོ་བ་དང་སོགས་པ་ཡུལ་གཞན་དོར་ནས་གཞན་ལ་འཇུག་པ་
དང་། མ་རྒྱལ་བ་ལས་རྒྱལ་བར་བྱེད་པ་དང་། རྒྱལ་བ་རྣལ་དུ་འགོད་པ་དང་།
ས་མཐོ་བ་ལ་འཕར་བ་དང་། དམའ་བ་ལ་འབབ་བར་བྱེད་པ་བཞིན་དུ།
མཐོང་ལམ་སྐད་ཅིག་མ་བཅོ་ལྔ་པོ་སྔ་མ་སྔ་མའི་རྗེས་སུ་ཕྱི་མ་ཕྱི་མ་སྐྱེ་ཞིང་
བདེན་པ་མངོན་པར་རྟོགས་པའི་ཕྱིར། མྱུར་བར་འགྲོ་བ་དང༌། བདེན་པའི་
དམིགས་རྣམ་སྔ་མ་དོར་ནས་གཞན་ཕྱི་མ་ལ་འཇུག་པ་དང་། མཐོང་ལམ་བར་
ཆད་མེད་ལམ་གྱིས་ཉོན་མོངས་པའི་ཐོབ་པ་གཅོད་པས་མ་རྒྱལ་བ་ལས་རྒྱལ་
བ་དང༌། རྣམ་གྲོལ་ལམ་གྱིས་བྲལ་ཐོབ་འཛིན་པས་རྒྱལ་བ་རྣལ་དུ་འགོད་པ་
དང་། ཁམས་གོང་མའི་བདེན་པ་ལ་དམིགས་པས་འཕར་བ་དང་། འོག་མའི་
བདེན་པ་ལ་དམིགས་པས་འབབ་པར་བྱེད་པ་ཡིན་པའི་ཕྱིར། བཙུན་པ་
དབྱངས་སྒྲོགས་ནི། མཐོང་ལམ་གྱི་ངོ་བོ་འཕགས་ལམ་ཡན་ལག་བརྒྱད་པོ་ཁོ་
ན་ཆོས་འཁོར་ཡིན་ཏེ། འཁོར་ལོ་རིན་པོ་དང་ཆོས་མཚུངས་པ་དེ་ཁོ་ན་ལ་
ཡོད་པའི་ཕྱིར། འཁོར་ལོ་རིན་པོ་ཆེ་ལ་གཅོད་པའི་རྩིབས་སོགས། འཛིན་པའི་
ལྟེ་བ། བསྡུད་པའི་མུ་ཁྱུད་གསུམ་ཡོད་པ་ལྟར། ཡང་དག་པའི་ལྟ་བ་དང་རྟོག་
པ་དང་། རྩོལ་བ་གསུམ་མཐོང་སྤང་གཅོད་པས་རྩིབས་དང་འདྲ། ཡང་དག་
པའི་ངག་དང་ལས་ཀྱི་མཐའ་དང་འཚོ་བ་རྣམས་ནི་ཚུལ་ཁྲིམས་ཀྱི་བསླབ་པ་

ཡིན་པས་འཛིན་པར་བྱེད་པའི་ལྟེ་བ་དང་འདྲ། ཡང་དག་པའི་དྲན་པ་དང་
ཡང་དག་པའི་ཏིང་ངེ་འཛིན་ནི། ཏིང་ངེ་འཛིན་གྱི་བསླབ་པ་ཡིན་པས་སེམས་
དགེ་བའི་དམིགས་པ་ལ་བསྡུད་པར་བྱེད་པས་མུ་ཁྱུད་དང་ཆོས་མཚུངས་པའི་
ཕྱིར།
དྲུག་པ་ཁམས་(༡༨ན)གང་གི་རྟེན་ལ་འབྲས་བུ་གང་ཐོབ་བཤད་པ་ནི
འོ་ན། འབྲས་བུ་བཞི་པོ་དེ་ཁམས་གང་གི་རྟེན་ལ་ཐོབ་ཅེ་ན། དེ་འཆད་པ་འ།
འདོད་པར་གསུམ་ཐོབ་ཐ་མ་ནི། །གསུམ་དུའོ། །ཞེས་སོགས་ཤློོཀ་གཅིག་བྱུང༌།
འབྲས་བུ་བཞི་པོ་དེ་ཁམས་གང་གི་རྟེན་ལ་ཐོབ་པ་ཡོད་དེ། འདོད་པའི་རྟེན་
ལ་འབྲས་བུ་དང་པོ་རྒྱུན་ཞུགས་དང༌། ཕྱིར་འོང་དང་ཕྱིར་མི་འོང་གི་འབྲས་
བུ་གསུམ་ཐོབ། ཐ་མ་དགྲ་བཅོམ་པའི་འབྲས་བུ་ནི་ཁམས་གསུམ་ཆར་གྱི་རྟེན་
ལ་ཐོབ་པ་ཡོད་པའི་ཕྱིར། མཐར་གྱིས་པའི་འབྲས་བུ་དང་པོ་གསུམ་དེ་ལྟར་
རིགས་མོད། ཆགས་བྲལ་སྔོན་སོང་གི་ཕྱིར་མི་འོང་གི་འབྲས་བུ་ཁམས་གོང
མའི་རྟེན་ལ་མི་ཐོབ་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ།
ཆགས་བྲལ་སྔོན་སོང་གི་ཕྱིར་མི་འོང་གི་འབྲས་བུ་དེ་ནི་མཐོང་ལམ་གསར་དུ་
ཐོབ་པའི་རྟེན་གྱིས་ཐོབ་ལ། གོང་མའི་རྟེན་ལ་མཐོང་ལམ་གསར་དུ་སྐྱེ་བ་མེད་
པའི་ཕྱིར། ཁམས་གོང་གི་སོ་སྐྱེ་རྣམས་འཁོར་བ་ལ་ཡིད་མི་སྐྱོ་བའི་ཕྱིར་དང་།
བཅུ་ཚན་བཅུ་པའི་ལུང་ལས།། ཕྱིར་མི་འོང་བར་འདའ་བ་བཞི་དང་གོང་འཕོ་
དང་ལྔ་པོ་དེ་ནི་འདོད་པའི་ཁམས་འདིར་ལམ་གྱི་མགོ་རྩོམ་ཞིང་ཁམས་གོང་
མ་དེར་ལམ་མཐར་ཕྱིན་པར་འགྱུར་རོ། །ཞེས་འབྱུང་བའི་ཕྱིར།
བདུན་པ། དགྲ་བཅོམ་གྱི་དབྱེ་བ་ལ། དྲུག་ཏུ་དབྱེ་བ་དང༌། དགུར་དབྱེ་
བ་གཉིས། དང་པོ་ལ། དྲུག་དུ་དབྱེ་བ་དངོས། གཉིས་སུ་བསྡུ་བ། རིགས་དང་
འབྲས་བུ་གང་ལས་ཉམས་པ། རིགས་ཀྱི་དབྱེ་བ་དེ་གཞན་ལ་སྦྱར་བ། ལམ་
གང་ལ་དབང་པོ་འཕོ་བ། ཉམས་པའི་རབ་དབྱེ། དབང་པོ་འཕོ་ཚུལ་བྱེ་བྲག་

ཏུ་བཤད་པ་དང་བདུན། དང་པོ་ནི། གལ་ཏེ་མི་གཡོའི་ཟད་ཤེས་ལས། །ཞེས་
སོགས་བཤད་ན། དགྲ་བཅོམ་ལ་དབྱེ་བ་ཡོད་དམ་ཞེ་ན། དེ་འཆད་པ་ལ།
དགྲ་བཅོམ་དྲུག་འདོད་དེ་དག་ལས། །ཞེས་སོགས་རྐང་པ་དྲུག་བྱུང་། དགྲ་
བཅོམ་ལ་དྲུག་ཏུ་འདོད་དེ། ཡོངས་སུ་ཉམས་པའི་ཆོས་ཅན། འཆི་བར་སེམས་
པའི་( ༡༨བ) ཆོས་ཅན། རྗེས་སུ་བསྲུང་བའི་ཆོས་ཅན། གནས་པ་ལ་མི་བསྐྱོད་
པའི་ཆོས་ཅན། རྟོགས་པའི་བསྐལ་པ་ཅན་གྱི་ཆོས་ཅན། མི་གཡོ་བའི་ཆོས་
ཅན་རྣམས་སུ་ཡོད་པའི་ཕྱིར། དགྲ་བཅོམ་དྲུག་པོ་དེ་དག་ལས་དང་པོ་ལྔ་ནི་
སློབ་པ་དབང་རྟུལ་དད་པས་མོས་པ་ལས་སྐྱེས་པ་ཡིན་ཏེ། དེ་དད་མོས་སྔོན་
དུ་སོང་བའི་ཕྱིར། དགྲ་བཅོམ་དང་པོ་ལྔ་དེ་དག་དུས་དང་སྦྱོར་བ་ཡིན་ཏེ། དེ་
དག་རྣམ་གྲོལ་ལམ་དང་ཏིང་ངེ་འཛིན་མངོན་དུ་འགྱུར་བ། ཡོ་བྱད་ཚང་བ་
དང་ནད་མེད་པའི་དུས་ལ་ལྟོས་པའི་ཕྱིར། མི་གཡོ་བའི་ཆོས་ཅན་གྱི་དགྲ་
བཅོམ་དེ་ནི་ཆོས་ཅན། དུས་དང་མི་སྦྱོར་བའི་གྲོལ་བ་ཡིན་ཏེ། ཉོན་མོངས་
པས་མི་གཡོ་བ་དང་། ཏིང་ངེ་འཛིན་མངོན་དུ་འགྱུར་བའི་དུས་ལ་མི་ལྟོས་
པར་འདོད་དགུར་འབྱུང་བའི་ཕྱིར། རང་བཞིན་གྱི་དབང་པོ་རྣོ་བས་མི་གཡོ་
བ་དེ་ནི་མཐོང་ལམ་ཐོབ་པའི་རྒྱུ་དེ་སློབ་པ་དབང་རྣོན་ལས་བྱུང་བ་ཡིན་ཏེ།
མཐོང་ཐོབ་སྔོན་དུ་འགྲོ་བའི་ཕྱིར། དད་མོས་ལས་བྱུང་བའི་མི་གཡོ་བ་ཡོད་དེ།
དབང་པོ་འཕོ་བའི་མི་གཡོ་བ་དེ་དེ་ཡིན་པའི་ཕྱིར།
གཉིས་པ་ནི། དགྲ་བཅོམ་པ་དྲུག་པོ་དེ་དག་དང་པོ་ནས་ཉམས་པའི་ཆོས་
ཅན་སོགས་ཀྱི་རིགས་ཅན་ཡིན་ནམ་ཞེ་ན། དེའི་ལན་འཆད་པ་ལ། ། ཁ་ཅིག་
དང་པོ་ནས་དེའི་རིགས། ཁ་ཅིག་སྦྱངས་པ་ལས་གྱུར་ཏོ། །ཅེས་གསུངས། དགྲ་
བཅོམ་དྲུག་པོ་དེ་ལ་དང་པོ་ནས་ཉམས་པའི་ཆོས་ཅན་སོགས་ཀྱི་རིགས་ཅན་
ཡིན་པ་དང་། དབང་པོ་སྦྱངས་པ་ལས་གྱུར་པ་གཉིས་ཡོད་དེ། ཉམས་པའི་
ཆོས་ཅན་སོགས་ཁ་ཅིག་ནི་དང་པོ་སློབ་པའི་དུས་ནས་ཉམས་པའི་ཆོས་ཅན་

སོགས་ཀྱི་རིགས་ཅན་ཡིན་པ་དང་། ཁ་ཅིག་ནི་སྔ་མ་ཕྱི་མར་དབང་པོ་སྦྱངས་
པ་ལས་ཉམས་པའི་ཆོས་ཅན་འཆི་བར་སེམས་པའི་དོན་དུ་འགྱུར་བ་ཡོད་པ་
ནས། རྟོགས་པའི་སྐལ་བ་ཅན། མི་གཡོ་བའི་དོན་དུ་འགྱུར་བ་ཡོད་པ་སོགས་
རིགས་པ་མཚུངས་པས་ཉམས་པའི་ཆོས་ཅན་ནི་དང་པོ་ནས་དེའི་རིགས་ཅན་
ཁོ་ན་དང་། གཞན་ལྔ་ལ་དང་པོ་ནས་རང་( ༡༩ན) རང་གི་རིགས་ཅན་དང་
དབང་པོ་སྦྱངས་པ་ལས་གྱུར་པ་གཉིས་གཉིས་ཡོད་པའི་ཕྱིར།
གསུམ་པ་རིགས་དང་འབྲས་བུ་གང་ལས་ཉམས་པ་ནི། དྲུག་པོ་དེ་དག་
ཐམས་ཅད་རང་གི་རིགས་དང་འབྲས་བུ་གང་ལས་ཉམས་པར་འགྱུར་ཞེ་ན།
དེ་འཆད་པ་ལ། བཞི་ནི་རིགས་ལས་ལྔ་འབྲས་ལས། །ཉམས་འགྱུར་དང་པོ་
ལས་མ་ཡིན། །ཞེས་གསུངས། ཉམས་པའི་ཆོས་ཅན་རིགས་ལས་ཉམས་པ་མེད་
དེ། དེ་ལས་དམན་པའི་རིགས་མེད་པའི་ཕྱིར། བར་པ་བཞི་རིགས་ལས་ཉམས་
པ་ཡོད་དེ། དེ་བཞི་རིགས་དམན་པར་ལྟུང་བ་ཡོད་པའི་ཕྱིར། དགྲ་བཅོམ་
དང་པོ་ལྔ་ནི་འབྲས་བུ་ལས་ཉམས་པར་འགྱུར་བ་ཡོད་དེ། དེ་རྣམས་ཀྱི་རྒྱུད་
ལ་ཉོན་མོངས་པ་སླར་སྐྱེ་བ་ཡོད་པའི་ཕྱིར། དེ་དག་ཐམས་ཅད་དང་པོ་ནས་
རིགས་ངེས་པ་ལ་ནི་རིགས་དང་འབྲས་བུ་ལས་ཉམས་པ་ཡོད་པ་མ་ཡིན་ཏེ།
དེ་དག་སློབ་དང་མི་སློབ་པའི་ལམ་གཉིས་ཀྱིས་རིགས་དང་འབྲས་བུ་བརྟན་
པར་བྱས་པའི་ཕྱིར་དང་། དེ་དག་སློབ་པའི་འཇིག་རྟེན་དང་འཇིག་རྟེན་ལས་
འདས་པའི་ལམ་གཉིས་ཀྱིས་བརྟན་པར་བྱ་བའི་ཕྱིར། འབྲས་བུ་དང་པོ་རྒྱུན་
ཞུགས་ལས་ཀྱང་ཉམས་པ་ཡོད་པ་མ་ཡིན་ཏེ།
མཐོང་སྤང་སྤངས་པ་ཕྱིར་
བཟློག་མི་སྲིད་པའི་ཕྱིར།
བཞི་པ་རིགས་ཀྱི་དབྱེ་བ་དེ་གཞན་ལ་སྦྱར་བ་ནི། དགྲ་བཅོམ་ཁོ་ན་ལ་
རིགས་དྲུག་པོ་དེ་ལྡན་ནམ་ཞེ་ན། དེ་འཆད་པ་ལ། སློབ་དང་འཕགས་མིན་
རིགས་དྲུག་ལྡན། །ཞེས་སོགས་རྐང་པ་གཉིས་བྱུང༌། དགྲ་བཅོམ་ཁོ་ན་རིགས་
416 

དྲུག་དང་ལྡན་པ་མ་ཡིན་ཏེ། འཕགས་པ་སློབ་པ་དང་འཕགས་པ་མ་ཡིན་པ་
སོ་སོ་སྐྱེ་བོ་ཡང་རིགས་དྲུག་པོ་དེ་དག་དང་ལྡན་པ་ཡོད་པའི་ཕྱིར། དགྲ་
བཅོམ་དྲུག་པོ་དེ་དག་ཀྱང་རིགས་དྲུག་སྔོན་དུ་འགྲོ་དགོས་པའི་ཕྱིར་ཏེ།
འབྲས་བུ་རྒྱུ་ལས་མི་འཁྲུལ་བའི་ཕྱིར།
ལྔ་པ་ལམ་གང་ལ་གནས་ན་དབང་པོ་འཕོ་བ་ནི། མཐོང་ལམ་ལ་གནས་
པའི་ཚེ་དབང་པོ་རྣོན་( ༡༩བ)པོར་འཕོ་བ་མེད་དེ། སྐད་ཅིག་མ་བཅོ་ལྔ་བར་
མ་ཆད་དུ་མཉམ་པར་གཞག་པའི་འཕོ་བའི་སྦྱོར་བ་བྱ་བ་མེད་པའི་ཕྱིར།དྲུག་པ་
དབང་པོ་འཕོ་བའི་ལམ་ཡོད་དེ། སོ་སྐྱེའི་ལམ་དང་སྒོམ་ལམ་དད་མོས་དང་
ཉམས་པའི་རབ་དབྱེ་འཆད་པ་ལ། ཐོབ་དང་མ་ཐོབ་ཉེར་སྤྱད་ལས། །ཞེས་
སོགས་རྐང་པ་དྲུག་བྱུང་། ཡོངས་སུ་ཉམས་པ་རྣམ་པ་གསུམ་དུ་ཤེས་པར་བྱ་
བ་ཡིན་ཏེ། ཡོན་ཏན་ཐོབ་པ་ཤོར་བ་ཐོབ་པ་ལས་ཉམས་པ། ཐོབ་པར་བྱ་བ་
མ་ཐོབ་པ་མ་ཐོབ་པ་ལས་ཉམས་པ། ཡོན་ཏན་ཐོབ་པ་མངོན་དུ་མ་བྱས་པ་
ཐོབ་པ་ཉེར་སྤྱད་ལས་ཉམས་པ་རྣམས་སུ་ཡོད་པའི་ཕྱིར། འོ་ན་ཉམས་པ་དེ་
དགྲ་བཅོམ་དུས་སྦྱོར་གྱི་ལམ་གྱི་དུས་སུ་དབང་པོ་འཕོ་བའི་ཕྱིར།
་ཟག་གང་ལ་ཡོད་ཅེ་ན། སྟོན་པ་སངས་རྒྱས་ལ་ཐ་མ་ཉེར་སྤྱད་ལས་
ཉམས་པ་ཡོད་དེ། འགོག་པའི་སྙོམས་འཇུག་སོགས་ཐོབ་ཀྱང་མངོན་དུ་མ་
མཛད་པའི་ཕྱིར། མི་གཡོ་བའི་ཆོས་ཅན་གྱི་དགྲ་བཅོམ་པ་ལ་ནི་བར་མ་མ་
ཐོབ་པ་ལས་ཉམས་པ་ཡོད་དེ། དེས་སངས་རྒྱས་ཀྱི་ཆོས་མ་འདྲེས་པ་སོགས་མ་
ཐོབ་པའི་ཕྱིར། འང་གི་སྒྲས་དེ་ཉེར་སྤྱད་ལས་ཉམས་པ་ཡོད་པར་བསྟན། དེ་
མཐོང་ཆོས་ལ་བདེར་གནས་ལས་ཉམས་པ་ཡོད་པར་བཤད་པ་དེ་ཉེར་སྤྱད་
ས་ཉམས་པ་ཡིན་གྱི། དེ་དབང་པོ་རྣོ་བས་ཡོན་ཏན་ཐོབ་པ་ལས་ཉམས་པ་
མི་སྲིད་པའི་ཕྱིར། ཁོ་ན་རེ། དགྲ་བཅོམ་ཤི་ནས་འཁོར་བར་སྐྱེ་བ་ཡོད་པར་
ཐལ། དེ་རང་གི་འབྲས་བུ་ལས་ཉམས་པ་ཡོད་པའི་ཕྱིར་ན་མ་ཁྱབ་སྟེ། དགྲ་

7
17
བཅོམ་པའི་འབྲས་བུ་ལས་ཉམས་པ་ནི་འབྲས་བུ་སོར་མ་ཆུད་ཀྱི་བར་དུ་འཆི་
བ་མེད་ཅིང་། དེས་དགྲ་བཅོམ་པའི་འབྲས་བུ་དེ་དང་འགལ་བའི་བྱ་བ་མ་
ཡིན་པ་གང་ཡང་མི་བྱེད་པའི་ཕྱིར།
བདུན་པ་དབང་པོ་འཕོ་ཚུལ་བྱེ་བྲག་ཏུ་བཤད་པ་ལ། ལམ་ངོ་བོ་རྟེན་ས་
དང་བཞི་ལས། དང་པོ་ལ་མི་སློབ་པ་ལམ་དུས་འཕོ་བ། སློབ་པ་ལམ་
སློབ་པ་ལམ་དུས་འཕོ་
བ་གཉིས། དང་པོ་འཆད་པ་ལ། མི་གཡོ་རྣམ་(༢་ན) གྲོལ་བར་ཆད་མེད། །
ལམ་དགུའོ་ཤིན་ཏུ་བརྟེན་ཕྱིར་རོ། །ཞེས་གསུངས། རྟོགས་པའི་སྐལ་བ་ཅན།
མི་གཡོ་བར་དབང་པོ་འཕོ་བ་ན་རྣམ་གྲོལ་ལམ་དགུ་བར་ཆད་མེད་ལམ་དགུ་
དབང་པོ་རྟུལ་པོའི་རིགས་དེ་སློབ་པ་དང་མི་སློབ་
སྟེ་བཅོ་བརྒྱད་དགོས་ཏེ།
པའི་ལམ་གཉིས་ཤིན་ཏུ་རྟེན་ཅིང་གོམས་པར་བྱས་པས་སྤངས་དཀའ་བའི་
ཕྱིར། དེ་ན་ཉམས་པའི་ཆོས་ཅན་འཆི་བར་སེམས་པ་དབང་པོ་འཕོ་བ་སོགས་
ལ་བར་ཆད་མེད་ལམ་དགུ་རྣམ་གྲོལ་ལམ་དགུ་དགོས་པར་མཚུངས་སོ། །
གཉིས་པ་ནི། མཐོང་བས་ཐོབ་ལ་རེ་རེའོ། །ཞེས་གསུངས། སློབ་པ་དད་མོས་
པ་མཐོང་ཐོབ་པར་དབང་པོ་འཕོ་བ་ལ་བར་ཆད་མེད་ལམ་དང་རྣམ་གྲོལ་
ལམ་རེ་རེས་ཆོག་སྟེ། དབང་པོ་འཕོ་སླ་བའི་ཕྱིར། གཉིས་པ་ནི་ཟག་མེད་ཅེས་
གསུངས། འཕགས་པ་དབང་པོ་འཕོ་བའི་ལམ་ཟག་བཅས་མེད་དེ། དེ་ཡིན་ན་
ཟག་མེད་ཡིན་དགོས་པའི་ཕྱིར། བྱིས་པ་དབང་པོ་འཕོ་བའི་ལམ་ཟག་མེད་
མེད་དེ། དེ་ཡིན་ན་ཟག་བཅས་ཡིན་དགོས་པའི་ཕྱིར། གསུམ་པ་ནི། མི་ཡི་
ནང་དུ་འཕེལ་ཞེས་པས་འཆད། དབང་པོ་འཕོ་བ་དེ་ནི་མི་ཁོ་ནའི་ནང་དུ་
འཕེལ་ཞིང་འཕོ་ཡི། འགྲོ་བ་གཞན་གྱི་ནང་དུ་མི་འཕོ་སྟེ། ངན་སོང་གི་རྟེན་ལ་
ལམ་མི་བརྟེན། དེའི་རྟེན་ཅན་གྱི་འཕགས་པ་འབད་པས་སྒྲུབ་དགོས་པའི་
ཕྱིར།
བཞི་པ་ནི། མི་སློབ་ས་དགུ་ལ་བརྟེན་ཏེ། །ཞེས་སོགས་ཤློཀ་གཅིག་གིས
419

མི་སློབ་པས་ས་གང་ལ་བརྟེན་ནས་དབང་པོ་འཕོ་བ་ཡོད་དེ། སྔར་
ཟག་མེད་ས་དགུ་པོ་གང་རུང་གང་ལ་རྟེན་ནས་འབྲས་བུ་ཐོབ་པའི་ཟག་མེད་
ས་དགུ་པོ་གང་རུང་གང་ཡིན་པ་དེ་ལ་བརྟེན་ཏེ་དབང་པོ་འཕོ་བའི་ཕྱིར།
སློབ་པ་ཕྱིར་འོང་དང་ཕྱིར་མི་འོང་དང་དད་མོས་གསུམ་ནི་བསམ་གཏན་ས་
འཆད།
རྒྱུ་མཚན་གང་གི་ཕྱིར་ན་ཕྱིར་འོང་
དྲུག་ལ་བརྟེན་ནས་དབང་པོ་འཕོ་སྟེ།
དང་། ཕྱིར་མི་འོང་དབང་པོ་འཕེལ་ཞིང་འཕོ་བ་ནི་ཕྱིར་འོང་དང་། ཕྱིར་མི་
འོང་དབང་པོ་རྟུལ་པོས་བསྡུས་པའི་འབྲས་བུ་ཁྱད་པར་( ༢་བ)ཅན་བཏང་སྟེ་
དབང་རྣོན་གྱིས་བསྡུས་པའི་ཕྱིར་འོང་དང་། ཕྱིར་མི་འོང་གི་འབྲས་བུ་འཐོབ་
པར་འགྱུར་བའི་ཕྱིར། གཉིས་པ་དགྲ་བཅོམ་དགུར་དབྱེ་བ་འཆད་པ་ལ།
སངས་རྒྱས་གཉིས་དང་ཉན་ཐོས་བདུན། །དེ་དགུ་དབང་པོ་རྣམ་དགུ་ཅན། །
ཞེས་གསུངས། དགྲ་བཅོམ་པ་དེ་ལ་དགུ་ཡོད་དེ། རང་སངས་རྒྱས་དང་།
རྫོགས་པའི་སངས་རྒྱས་གཉིས། མི་གཡོ་བའི་ཆོས་ཅན་གྱི་དགྲ་བཅོམ་ལ་རང་
བཞིན་གྱི་དང་། སྦྱངས་པ་ལས་གྱུར་པ་གཉིས་སུ་ཕྱེ་བས་ཉན་ཐོས་དགྲ་བཅོམ་
བདུན་རྣམས་སུ་ཡོད་པའི་ཕྱིར། དགྲ་བཅོམ་པ་དགུར་ངེས་ཏེ། དགྲ་བཅོམ་དེ་
དགུ་ལ་ནི་དབང་པོ་རྣོན་པོ་དང་རྟུལ་པོ་དང་འབྲིང་གསུམ་སྟེ། རེ་རེ་ལ་ཡང་
དེ་ལྟར་གསུམ་གསུམ་དུ་ཕྱེ་བས་རྣམ་པ་དགུ་པ་ཅན་དུ་ངེས་པའི་ཕྱིར།
གཉིས་པ། དྲུག་དང་བདུན་དུ་བསྡུས་ཏེ་བསྟན་པ་ལ་གསུམ། བདུན་དུ་
དབྱེ་བ། དྲུག་ཏུ་བསྡུ་བ། ཤེས་རབ་ཀྱི་རྣམ་གྲོལ་དང་གཉིས་ཀའི་ཆ་ལས་རྣམ་
གྲོལ་གྱི་ཁྱད་པར་བཤད་པའོ། །དང་པོ་ནི། གང་ཟག་བདུན་པོ་སྦྱོར་བ་དང། །
ཞེས་པ་ནས། གཉིས་ཀས་བྱས་པའོ་ཞེས་པའི་བར་གྱིས་འཆད། འབྲས་གནས་
དེ་དག་ལ་འཕགས་པའི་གང་ཟག་བདུན་པོ་ཉིད་དུ་དབྱེ་བ་ཡང་ཡོད་དེ། སྦྱོར་
བའི་སྒོ་ནས་དད་པ་དང་ཆོས་ཀྱི་རྗེས་འབྲང་གཉིས། དབང་པོའི་སྒོ་ནས་དད་
མོས་པ་དང་མཐོང་ཐོབ་པ་གཉིས། འགོག་པའི་སྙོམས་འཇུག་ཐོབ་པ་ལས་
।1」

ལུས་མངོན་བྱེད་དང་། ཉོན་མོངས་པ་ལས་རྣམ་པར་གྲོལ་བ་ལས་ཤེས་རབ་ཀྱི་
རྣམ་གྲོལ་དང་། ཉོན་མོངས་པ་ལས་རྣམ་པར་གྲོལ་བ་དང་འགོག་སྙོམས་ཐོབ་
པ་གཉིས་ཀས་རྒྱུ་བྱས་པ་ལས་གཉིས་ཀའི་ཆ་ལས་རྣམ་གྲོལ་རྣམས་སུ་ཡོད་
པའི་ཕྱིར། གཉིས་པ་ནི། དེ་དག་དྲུག །འདི་ལྟར་ལམ་གསུམ་ལ་གཉིས་གཉིས༎
ཞེས་གསུངས། འཕགས་པའི་གང་ཟག་བདུན་པོ་དེ་དག་ཀྱང་རྫས་སུ་བསྡུ་ན་
དྲུག་ཏུ་འདུ་བ་ཡིན་ཏེ། འདི་ལྟར་མཐོང་ལམ་ལ་དད་པ་དང་ཆོས་ཀྱི་རྗེས་
འབྲང་གཉིས། སྒོམ་ལམ་ལ་དད་( ༢ ༡ན) མོས་པ་དང་མཐོང་ཐོབ་པ་གཉིས།
མི་སློབ་ལམ་ལ་དུས་སྦྱོར་ཤེས་རབ་ཀྱི་རྣམ་གྲོལ་དང༌། དུས་མི་སྦྱོར་གཉིས་
ཀའི་ཆ་ལས་རྣམ་པར་གྲོལ་བ་གཉིས་ཏེ། དེ་ལྟར་ལམ་གསུམ་པོ་དེ་ལ་གང་
ཟག་གཉིས་གཉིས་སུ་ཕྱེ་བས་དྲུག་ཏུ་འདུ་བའི་ཕྱིར། གསུམ་པ་འཆད་པ་ལ།
འགོག་ཐོབ་གཉིས་ཀ་ལས་རྣམ་གྲོལ། །ཤེས་རབ་ཀྱིས་ནི་གཅིག་ཤོས་སོ། །ཞེས་
གསུངས། གཉིས་ཀའི་ཆ་ལས་རྣམ་པར་གྲོལ་བའི་ཉན་ཐོས་དགྲ་བཅོམ་པ་
ཡོད་དེ། འགོག་པའི་སྙོམས་འཇུག་ཐོབ་པའི་ཉན་ཐོས་དགྲ་བཅོམ་དེ་གཉིས་
ཀའི་ཆ་ལས་རྣམ་པར་གྲོལ་བའི་དེ་ཡིན་པའི་ཕྱིར། གཅིག་ཤོས་ཤེས་རབ་ཀྱི་
རྣམ་པར་གྲོལ་བའི་ཉན་ཐོས་དགྲ་བཅོམ་ཡོད་དེ། འགོག་སྙོམས་མ་ཐོབ་པའི་
ཉན་ཐོས་དགྲ་བཅོམ་དེ་དེ་ཡིན་པའི་ཕྱིར།
གསུམ་པ་སློབ་པ་དང་མི་སློབ་པ་རྫོགས་པ་མཇུག་བསྡུ་བ་འཆད་པ་ལ།
སྙོམས་འཇུག་དབང་པོ་འབྲས་རྣམས་ཀྱི། །ཞེས་སོགས་རྐང་པ་
མདོ་ལས། སློབ་པ་དང་མི་སློབ་པ་རྫོགས་པ་གཉིས་བཤད་པའི་དོན་ཡོད་དེ།
འགོག་པའི་སྙོམས་འཇུག་ཐོབ་པ་དང་། དབང་པོ་རྣོ་བ་དང་། ཕྱིར་མི་འོང་
བའི་འབྲས་བུ་ལ་གནས་པའི་ཆོས་གསུམ་གྱིས་སློབ་པ་ཕྱིར་མི་འོང་བ་ཡོངས་
སུ་རྫོགས་པ་ཞེས་བྱ་ཞིང་། འགོག་སྙོམས་ཐོབ་པ་དང་དབང་པོ་རྣོ་བ་གཉིས་
ཀྱིས། འཕགས་པ་མི་སློབ་པ་ཡོངས་སུ་རྫོགས་པ་ཞེས་བྱ་བ་ཡིན་པའི་ཕྱིར

ཝཱ
དང་པོ་ལ་ཡང་འབྲས་བུ་གཅིག་པུས་རྫོགས་པ། འབྲས་བུ་དང་སྙོམས་འཇུག་
གཉིས་ཀྱིས་རྫོགས་པ། འབྲས་བུ་དང་དབང་པོ་གཉིས་ཀྱིས་རྫོགས་པ། གསུམ་
གས་རྫོགས་པ་དང་བཞི་ཡོད་དེ། འགོག་སྙོམས་མ་ཐོབ་པའི་ཕྱིར་མི་འོང་དད་
མོས་པ་འབྲས་བུ་གཅིག་པུས་རྫོགས་པ་དང༌། འགོག་སྙོམས་མ་ཐོབ་པའི་ཕྱིར་
མི་འོང་མཐོང་ཐོབ་པ་འབྲས་བུ་དང་དབང་པོ་གཉིས་ཀྱིས་རྫོགས་པ་དང་།
འགོག་( ༢ ༡བ) སྙོམས་ཐོབ་པའི་ཕྱིར་མི་འོང་དད་མོས་པ་སྙོམས་འཇུག་དང་
འབྲས་བུ་གཉིས་ཀྱིས་རྫོགས་པ་དང་། འགོག་སྙོམས་ཐོབ་པའི་ཕྱིར་མི་འོང་
མཐོང་ཐོབ་པ་གསུམ་ཀས་རྫོགས་པའི་ཕྱིར། དབང་པོ་དང་སྙོམས་འཇུག་ཁོ་
ན་དང་རེ་རེས་ཕྱིར་མི་འོང་གི་འབྲས་བུ་རྫོགས་པ་ནི་མི་སྲིད་དེ། ཕྱིར་མི་འོང་
གི་འབྲས་བུ་མ་ཐོབ་པར་སློབ་པ་རྫོགས་པ་དང་དེ་མ་ཐོབ་པར་འགོག་པ་ལ་
སྙོམས་པར་འཇུག་པའི་སློབ་པ་མི་སྲིད་པའི་ཕྱིར། མི་སློབ་པ་རྫོགས་པ་དེ་ལ་
ཡང་བཞི་ཡོད་དེ། འབྲས་བུ་མ་རྫོགས་པའི་མི་སློབ་པ་མི་སྲིད་ལ་ཤེས་རབ་ཀྱི་
རྣམ་གྲོལ་གྱི་ཉན་ཐོས་དགྲ་བཅོམ་དུས་དང་མི་སྦྱོར་བ་དེ་དབང་པོས་རྫོགས་
པ་དང་། གཉིས་ཀའི་ཆ་ལས་རྣམ་གྲོལ་དུས་དང་སྦྱོར་བ་སྙོམས་འཇུག་གིས་
རྫོགས་པ་དང་། གཉིས་ཀའི་ཆ་ལས་རྣམ་གྲོལ་དུས་དང་མི་སྦྱོར་བ་གཉིས་ཀས་
རྫོགས་པ་དང་། ཤེས་རབ་ཀྱི་རྣམ་གྲོལ་དུས་དང་སྦྱོར་བ་གཉིས་ཀས་མ་རྫོགས་
པ་ཡིན་པའི་ཕྱིར།
བདེན་པ་མངོན་རྟོགས་ཀྱི་ལམ་གཞན་བཤད་པ།
༈ བཞི་པ་བདེན་པ་མངོན་རྟོགས་ཀྱི་
གས་ཀྱི་ལམ་གཞན་བཤད་པ་ལ། སྦྱོར་ལམ་
ལ་སོགས་པ་བཞི་བཤད་པ། གནས་དང་དབང་པོ་ཐ་དད་པའི་ལམ་བཤད་པ།
བྱང་ཆུབ་ཕྱོགས་མཐུན་གྱི་ལམ་བཤད་པ་གསུམ། དང་པོ་ནི། ཐར་ལམ་ལ་
སྦྱོར་ལམ་སོགས་མང་དུ་ཡོད་ན་བསྡུ་ན་དུ་ཞེ་ན། དེ་འཆད་པ་ལ། མདོར་ན་
༡1 

ལམ་ནི་རྣམ་བཞི་སྟེ། །ཞེས་སོགས་རྐང་པ་གསུམ་བྱུང༌། མདོར་བསྡུ་ན་ལམ་
མས་ཅད་ནི་རྣམ་པ་བཞིར་འདུ་བ་ཡིན་ཏེ། སྦྱོར་ལམ་དང༌། བར་ཆད་མེད་
ལམ་དང་། རྣམ་གྲོལ་ལམ་དང་། དེ་ཡན་ཆད་ཀྱི་ཁྱད་པར་ཅན་གྱི་ལམ་རྣམས་
སུ་ཡོད་པའི་ཕྱིར།
གཉིས་པ་ནི། མདོ་ལས། ས་དང་དབང་པོ་ཐ་དད་པའི་སྒོ་ནས་མངོན་
ཤེས། སུ་ལ་སླ་བའི་ལམ་སོགས་གསུངས་ན་དེ་ཇི་ལྟ་བུ་ཞེ་ན། དེ་འཆད་པ་ལ།
།ཞེས་སོགས་ཤློོཀ་གཅིག་གསུངས།
བསམ་གཏན་དག་གི་ལམ་རྣམས་སླ།
བསམ་གཏན་གྱི་དངོས་གཞི་དག་ལ་རྟེན་པའི་ལམ་རྣམས་( ༢༢ན) བསྒོམས་སླ་
བ་ཡིན་ཏེ། དེ་དག་ཡན་ལག་གིས་ཟིན་ཅིང་ཞི་ལྷག་ཆ་མཉམ་པས་འབད་མི་
དགོས་པར་ལམ་ངང་གིས་འབྱུང་བའི་ཕྱིར། བསམ་གཏན་གྱི་དངོས་གཞི་ལས་
ས་གཞན་ཉེར་བསྡོགས་དང་བསམ་གཏན་ཁྱད་པར་ཅན་དང་བཟུགས་མེད་
ཀྱི་དངོས་གཞི་རྣམས་ལ་རྟེན་པའི་ལམ་དག་ནི་བསྒོམ་པ་དཀའ་བ་ཡིན་ཏེ། ཞི་
ལྷག་ཆ་མི་མཉམ་པས་འབད་པས་སྒྲུབ་དགོས་པའི་ཕྱིར། དང་པོ་གཉིས་ཞི་
གནས་ཤས་ཆུང་ཕྱི་མ་ལྷག་མཐོང་ཤས་ཆུང་བའི་ཕྱིར། ལམ་བསྒོམ་སླ་མི་སླ་
གང་ལ་བརྟེན་ཀྱང་གང་ཟག་བློ་རྟུལ་པོའི་ལམ་ནི་མངོན་ཤེས་བུལ་བ་ཡིན་ཏེ།
ཡུལ་ལ་མངོན་དུ་ཕྱོགས་ནས་ཤེས་པ་བུལ་བའི་ཕྱིར། གཅིག་ཤོས་དབང་པོ་
རྣོན་པོའི་ལམ་ནི་མངོན་ཤེས་མྱུར་བ་ཡིན་ཏེ། ཡུལ་ལ་མངོན་སུམ་དུ་ཕྱོགས་
ནས་ཤེས་པ་མྱུར་བའི་ཕྱིར།
གསུམ་པ་བྱང་ཆུབ་ཕྱོགས་མཐུན་གྱི་ལམ་བཤད་པ་ལ་བདུན། མིང་གི་སྒོ་
ནས་དབྱེ་བ། རྫས་ཀྱི་སྒོ་ནས་བསྡུ་བ། ངོ་བོ་སྡེ་ཚན་གྱི་གོ་རིམ། ངོ་བོའི་ཁྱད་
པར། ས་གང་གིས་བསྡུས། ཞར་ལ་ཤེས་ནས་དད་པ་ཐོབ་ཚུལ། མི་སློབ་པའི་
ཆོས་བྱེ་བྲག་ཏུ་བཤད་པའོ། །དང་པོ་ནི། ཟད་དང་མི་སྐྱེ་ཤེས་པ་ནི། །བྱང་
ཆུབ་ཅེས་སོགས་རྐང་པ་ཕྱེད་དང་བཞིས་འཆད། དྲན་པ་ཉེར་གཞག་བཞི།

དམ་པའ་ཆས་མཎྜ མཇད་ཀྱ་རྣམ་བཤད་བླ་
མ
ཡང་དག་པར་སྤོང་བ་བཞི། རྫུ་འཕྲུལ་གྱི་རྐང་པ་བཞི། དབང་པོ་ལྔ་། སྟོབས་
ལྔ་། བྱང་ཆུབ་ཀྱི་ཡན་ལག་བདུན། འཕགས་པའི་ལམ་ཡན་ལག
འཕགས་པའི་ལམ་ཡན་ལག་བརྒྱད་དང་
སུམ་ཅུ་རྩ་བདུན་ཆོས་ཅན། ། བྱང་ཆུབ་ཕྱོགས་མཐུན་གྱི་ལམ་ཡིན་ཏེ། སྤང་བྱ་
ཟད་པ་ཤེས་པ་དང་། དེ་མི་སྐྱེ་བ་ཤེས་པ་ནི་བྱང་ཆུབ་ཡིན་ལ། བྱང་ཆུབ་དེའི་
ཕྱོགས་དང་མཐུན་པའི་ལམ་ཡིན་པའི་ཕྱིར། བྱང་ཆུབ་དེ་དང་དངོས་དང་
བརྒྱུད་པའི་རྒྱུར་མཐུན་པ་དེའི་ཕྱིར། བྱང་ཆུབ་ཀྱི་ཕྱོགས་དང་མཐུན་པའི་
ལམ་ལ་མིང་གི་སྒོ་ནས་དབྱེ་ན་སུམ་ཅུ་རྩ་( ༢༢་) བདུན་ཡོད་དེ། དྲན་པ་ཉེར་
གཞག་སོགས་སུམ་ཅུ་རྩ་བདུན་ཡོད་པའི་ཕྱིར། གཉིས་པ་འཆད་པ་ལ། རྫས་
སུ་བཅུ་ཞེས་སོགས་རྐང་པ་ཕྱེད་དང་དགུ་བྱུང༌། སུམ་ཅུ་རྩ་བདུན་པོ་དེ་རྫས་
ཀྱི་སྒོ་ནས་བསྡུ་ན་བཅུར་འདུ་སྟེ། དད་པ་དང་། བརྩོན་འགྲུས་དང་། དྲན་པ་
དང་། ཏིང་ངེ་འཛིན་དང་། ཤེས་རབ་དང་། བཏང་སྙོམས་དང་། དགའ་བ་
དང༌། རྟོག་པ་དང༌། ཚུལ་ཁྲིམས་དང༌། ཤིན་ཏུ་སྦྱངས་པ་དང་བཅུར་འདུ་
བའི་ཕྱིར། དྲན་པ་ཉེར་གཞག་བཞི་ཤེས་རབ་ཏུ་འདུས། ཡང་དག་པར་འཇོག་
པ་སྟེ་ཡང་དག་པར་སྤོང་བ་བརྩོན་འགྲུས་སུ་འདུས། རྫུ་འཕྲུལ་གྱི་རྐང་པ་ཏིང་
ངེ་འཛིན་དུ་འདུས་པའི་ཕྱིར། དྲན་པ་ཉེར་གཞག་ཤེས་རབ་དང་། །ཡང་
དག་སྤོང་བ་བརྩོན་འགྲུས་དང༌། །རྫུ་འཕྲུལ་གྱི་རྐང་པ་ཏིང་ངེ་འཛིན་ཡིན་ནོ་
ཞེས་བྱ་བ་ནི་དེ་དག་རང་རང་གི་གཙོ་བོ་སྨོས་པ་ཡིན་གྱི་གསུམ་པོ་དེ་དག་ནི་
འཁོར་དང་བཅས་ན་རང་རང་གི་ཚོགས་པའི་ཡོན་ཏན་ཀུན་ཀྱང་དྲན་པ་
ཉེར་གཞག་སོགས་གསུམ་པོ་གང་རུང་ཡིན་ཏེ། དེ་དག་ཟག་བཅས་ཟག་མེད་
ཕུང་པོ་ལྔ་པོ་གང་ཡོད་རྣམས་རང་རང་གི་བྱ་བ་ལས་མཐུན་པར་འཇུག་པའི་
ཕྱིར།
གསུམ་པ་འཆད་པ་ལ། སྡེ་ཚན་བདུན་ནི་གོ་རིམས་བཞིན། །ཞེས་སོགས་
གློཀ་གཅིག་བྱུང་། དྲན་པ་ཉེར་གཞག་སོགས་སྡེ་ཚན་བདུན་ནི་གོ་རིམས་
123 

n
བཞིན་དུ་ལས་དང་པོའི་ཚོགས་ལམ་
་ཚོགས་ལམ་དག་དང༌། ངེས་འབྱེད་ཆ་མཐུན་བཞི་པོ་
རྣམས་དང་། སྒོམ་ལམ་དང་། མཐོང་ལམ་དེ་དག་ལ་རབ་ཏུ་ཕྱེ་ནས་བཞག་སྟེ།
ཚོགས་ལམ་ལ་དྲན་པ་ཉེར་གཞག་བཞི་བཞག །སྦྱོར་ལམ་དྲོད་ལ་ཡང་དག་
སྤོང་བ་བཞི། རྩེ་མོ་ལ་རྫུ་འཕྲུལ་གྱི་རྐང་པ་བཞི། བཟོད་པ་ལ་དེ་མི་ཉམས་པ་
·
ཆོས་མཆོག་ལ་ཉོན་མོངས་པ་དང་
ལ་དབང་ཐོབ་པའི་ཕྱིར་དབང་པོ་ལྔ།
འཇིག་རྟེན་པའི་ཆོས་གཞན་གྱིས་མི་བརྫི་བར་བྱ་བའི་ཕྱིར་སྟོབས་ལྔ་། སྒོམ་
ལམ་ལ་བྱང་ཆུབ་ཀྱི་ཡན་ལག་བདུན། (༢༣ན) མཐོང་ལམ་ལ་འཕགས་པའི་
ལམ་ཡན་ལག་བརྒྱད་གོ་རིམ་བཞིན་བཞག་པའི་ཕྱིར། བཞི་པ་འཆད་པ་ལ།
དེ་རྣམས་ལ་ཟག་བཅས་དང་ཟག་མེད་དུ་ཞེ་ན། དེ་སྟོན་པ་ལ། བྱང་ཆུབ་ཡན་
ལག་ལམ་ཡན་ལག །ཟག་པ་མེད་གཞན་རྣམ་གཉིས་སོ། །ཞེས་གསུངས། བྱང་
ཆུབ་ཡན་ལག་དང་འཕགས་ལམ་ཡན་ལག་རྣམས་ཆོས་ཅན། ཟག་མེད་ཡིན་
ཏེ། མཐོང་ལམ་དང་བསྒོམ་ལམ་གཉིས་ཀྱིས་བསྡུས་པའི་ཕྱིར། སྡེ་ཚན་དང་པོ་
ལྔ་ལ་ཟག་བཅས་ཟག་མེད་གཉིས་ཀ་ཡོད་དེ། དེ་དག་ཚོགས་སྦྱོར་གྱིས་བསྡུས་
པ་སོ་སྐྱེའི་རྒྱུད་ལ་ཡོད་པ་ཟག་བཅས། དེ་དག་འཕགས་རྒྱུད་ལ་ཡོད་པ་ཟག་
མེད་ཡིན་པའི་ཕྱིར།
ལྔ་པ་ནི། དེ་རྣམས་ས་གང་གིས་བསྡུས་ཞེ་ན། དེ་འཆད་པ་ལ། བསམ་
གཏན་དང་པོ་ན་ཐམས་ཅད། །ཅེས་སོགས་ཤློཀ་གཉིས་བྱུང༌། སྡེ་ཚན་བདུན་
པོ་དེ་ཁམས་དང་ས་གང་ན་ཡོད་ཀྱི་ཁྱད་པར་ཡོད་དེ། བསམ་གཏན་དང་པོ་
ན་སྡེ་ཚན་བདུན་པོ་ཐམས་ཅད་ཡོད། བསམ་གཏན་དང་པོའི་ཉེར་བསྡོགས་
མི་ལྕོགས་མེད་ན་དགའ་བ་མ་གཏོགས་གཞན་རྣམས་ཡོད།
གཉིས་པ་ན་རྟོག་པ་མ་གཏོགས་གཞན་རྣམས་ཡོད། བསམ་གཏན་གསུམ་པ་
བསམ་གཏན་
དང་བཞི་པ་གཉིས་ན་དགའ་རྟོག་གཉིས་མ་གཏོགས་གཞན་རྣམས་ཡོད།
བསམ་གཏན་དང་པོའི་དངོས་གཞི་དང་གཉིས་པའི་དངོས་གཞི་བར་མ་དོ་
༡4

དངོས་གཞི་ཁྱད་པར་ཅན་ནའང་། དགའ་བ་དང་རྟོག་པ་གཉིས་མ་གཏོགས་
པ་གཞན་རྣམས་ཡོད། གཟུགས་མེད་པ་དང་པོ་གསུམ་ནའང་དེ་གཉིས་དང་།
ཚུལ་ཁྲིམས་ཀྱི་ཡན་ལག་རྣམས་མ་གཏོགས་པ་གཞན་རྣམས་ཡོད། འདོད་
ཁམས་དང་སྲིད་རྩེ་ན་བྱང་ཆུབ་ཀྱི་ཡན་ལག་བདུན་དང་འཕགས་པའི་ལམ་
ཡན་ལག་བརྒྱད་མ་གཏོགས་པ་གཞན་རྣམས་ཡོད་པའི་ཕྱིར། ( ༢༣་) དྲུག་པ་
ནི། མདོ་ལས། གང་ཟག་འདི་ནི་སངས་རྒྱས་དང་ཆོས་དང་དགེ་འདུན་ལ་
ཤེས་ནས་དད་པ་ཐོབ་པ་དང་ཞེས་བཤད་ན། དེ་གང་ཞེ་ན། དེ་འཆད་པ་ལ།
བདེན་གསུམ་མཐོང་ན་ཚུལ་ཁྲིམས་དང༌། །ཞེས་སོགས་ཤོཀ་གཅིག་བྱུང་།
མདོ་ལས། ཤེས་ནས་དད་པ་ཐོབ་པ་བཞི་གསུངས་པ་ཡོད་དེ། བདེན་པ་དང་
པོ་གསུམ་མངོན་སུམ་དུ་མཐོང་བ་ན་འཕགས་པ་དགྱེས་པའི་ཚུལ་ཁྲིམས་དང་
ཆོས་ལ་ཤེས་ནས་དད་པ་ཐོབ། ལམ་གྱི་བདེན་པ་མངོན་སུམ་དུ་རྟོགས་ན་གང་
ཟག་དེས་སངས་རྒྱས་དང་དེའི་ཉན་ཐོས་ཀྱི་དགེ་འདུན་ལ་ཡང་ཤེས་ནས་
དད་པ་ཐོབ། ཡང་སྒྲས་སྔ་མ་གཉིས་ལའང་ཤེས་ནས་དད་པ་ཐོབ་པར་བསྟན་
པ་ཡིན་པའི་ཕྱིར། ཆོས་ལ་ཤེས་ནས་དད་པ་ཐོབ་པའི་ཆོས་ཡོད་དེ། བདེན་པ་
དང་པོ་གསུམ་དང་། རང་སངས་རྒྱས་ཀྱི་ལམ་དང་བྱང་ཆུབ་སེམས་དཔའི་
སློབ་ལམ་རྣམས་ཤེས་རྒྱུའི་ཆོས་ཡིན་པའི་ཕྱིར། ཤེས་ནས་དད་པ་ཐོབ་པ་བཞི་
པོ་དེ་རྫས་གཉིས་སུ་འདུས་ཏེ། སྔ་མ་གསུམ་དད་པ་དང༌། ཕྱི་མ་ཟག་མེད་ཀྱི་
ཚུལ་ཁྲིམས་ཡིན་པའི་ཕྱིར། སྔ་ཕྱི་དད་པ་དང་ཚུལ་ཁྲིམས་དྲི་མ་མེད་པ་ཡིན་
ཏེ། ཟག་པ་གཅོད་བྱེད་ཡིན་པའི་ཕྱིར།
བདུན་པ་ལ། དངོས་དང༌། ཞར་ལ་སྤང་བྱ་སྤོང་ཚུལ་གཉིས། དང་པོ་
རྣམ་གྲོལ་དང་ཡང་དག་པའི་ཤེས་པ་གཉིས་སློབ་པའི་ཡན་ལག་ཏུ་མ་
གསུངས་པའི་རྒྱུ་མཚན་ཅི་ཡིན་ཞེ་ན། དེ་འཆད་པ་ལ། བཅིངས་ཕྱིར་སློབ་
པའི་ཡན་ལག་ཏུ། །ཞེས་སོགས་རྐང་པ་གཉིས་གསུངས། དོན་ནི། ཡང་དག་
ནི།
125 

7
པའི་རྣམ་གྲོལ་དང་ཡང་དག་པའི་ཤེས་པ་གཉིས། སློབ་པའི་ཡན་ལག་ཏུ་མི་
འཆད་པའི་རྒྱུ་མཚན་ཡོད་དེ། སློབ་པ་ཉོན་མོངས་པས་བཅིངས་པའི་ཕྱིར་
དང་། ཡང་དག་པའི་ཤེས་པ་ཡིན་ན། ཉོན་མོངས་པའི་འཆིང་བ་ལས་གཏན་
དུ་གྲོལ་དགོས་པའི་ཕྱིར། རྣམ་གྲོལ་ལམ་ལ་གཉིས་ཡོད་དེ། ཉོན་མོངས་པ་
བཅོམ་པ་( ༢༤ན)སྟེ་སྤངས་པའི་སོ་སོར་བརྟགས་འགོག་རྣམ་གྲོལ་འདུས་མ་
བྱས་དང༌། མི་སློབ་པའི་མོས་པ་ནི་རྣམ་གྲོལ་འདུས་བྱས་ཡིན་པའི་ཕྱིར། མི་
སློབ་པའི་ཡན་ལག་ཡོད་དེ། རྣམ་གྲོལ་འདུས་བྱས་དེ་དེ་ཡིན་པའི་ཕྱིར། མི་
སློབ་པའི་ཡན་ལག་འདུས་བྱས་རྣམ་གྲོལ་ལམ་དེ་ཉིད་ལ་གཉིས་སུ་ཡོད་དེ།
སེམས་འདོད་ཆགས་ལས་རྣམ་པར་གྲོལ་བ་དང༌། ཤེས་རབ་མ་རིག་པ་ལས་
རྣམ་པར་གྲོལ་བ་གཉིས་ཡོད་པའི་ཕྱིར། ཡང་དག་པའི་ཤེས་པ་ཡོད་དེ། བྱང་
ཆུབ་ཏུ་ཇི་སྐད་བཤད་པ་ལྟར་གྱི་ཟད་པ་དང་མི་སྐྱེ་བ་ཤེས་པ་ཡང་དག་པའི་
ཤེས་པ་ཡིན་པའི་ཕྱིར།
གཉིས་པ་ནི། སེམས་གང་གིས་སྒྲིབ་པ་ལས་རྣམ་པར་གྲོལ་བར་འགྱུར་ཞེ་
ན། དེ་འཆད་པ་ལ། མི་སློབ་སེམས་ནི་སྐྱེ་འགྱུར་བ། །ཞེས་སོགས་ཤོཀ་གསུམ་
བྱུང་། མི་སློབ་པའི་སེམས་སྐྱེ་བར་འགྱུར་བ་མ་འོངས་པས་སྒྲིབ་པ་ལས་རྣམ་
པར་གྲོལ་བར་འགྱུར་ཏེ། མི་སློབ་པའི་སེམས་འདས་པ་དང་། ད་ལྟར་བས་དེ་
ལྟར་མི་འགྱུར་བའི་ཕྱིར། ལམ་གང་གིས་སྒྲིབ་པ་སྤོང་བ་ཡོད་དེ། འགག་པར་
འགྱུར་བ་ལ་མངོན་དུ་ཕྱོགས་པ་ད་ལྟར་པའི་ལམ་གྱིས་ནི་མི་སློབ་པའི་སེམས་
འོ་ན་སྤངས་པའི་དང་འདོད་
དེ་སྒྲིབ་པ་ད་ལྟར་བ་རབ་ཏུ་སྤོང་བའི་ཕྱིར།
ཆགས་དང་བྲལ་བའི་དང་འགོག་པའི་ཁམས་གསུམ་གསུངས་ན། དེའི་ཁྱད་
པར་གང་ཞེ་ན། རྣམ་གྲོལ་འདུས་མ་བྱས་དེ་ཉིད་ལ་སྤངས་པ་ལ་སོགས་པའི་
ཁམས་གསུམ་དུ་ཤེས་པར་བྱས་ཏེ། འདོད་ཆགས་ཀུན་ཟད་ཅིང་སྤངས་པ་ནི་
འདོད་ཆགས་དང་བྲལ་བའི་ཁམས་དང་། འདོད་ཆགས་ལས་གཞན་པའི་ཉོན
126

མོངས་པ་ཞེ་སྡང་དག་ཟད་ཅིང་སྤངས་པ་ནི་སྤངས་པའི་ཁམས་དང་། ཉོན་
མོངས་སྐྱེ་བའི་གཞི་ཟག་པ་ཟད་ཅིང་སྤངས་པ་ནི་( ༢༤བ) འགོག་པའི་ཁམས་
ཞེས་བྱ་བ་ཡིན་པའི་ཕྱིར། གང་ལ་ཡིད་འབྱུང་བའི་ལམ་དེས་འདོད་ཆགས་
དང་བྲལ་བས་ཁྱབ་བམ་ཞེ་ན།། དེ་ལ་དུ་མ་ཡོད་དེ། སྡུག་བསྔལ་དང་རྒྱུ་ཀུན་
འབྱུང་ལ་དམིགས་པའི་བཟོད་པ་དང་ཤེས་པ་རྣམས་ཀྱིས་བདེན་པ་དེ་གཉིས་
ཀྱི་ཟག་བཅས་ལ་དམིགས་པས་འཁོར་བ་ལ་ཡིད་འབྱུང་བར་འགྱུར་ཞིང་།
ལམ་གང་གིས་ཉོན་མོངས་པ་སྤོང་བར་འགྱུར་བ་བདེན་པ་བཞི་པོ་ཐམས་
ཅད་དང་བྲལ་བ་ཀུན་གྱིས་ནི་འདོད་ཆགས་དང་བྲལ་བར་འགྱུར་བ་ཡིན་
པའི་ཕྱིར། དེ་ལྟར་ན་ནི་ཡིད་འབྱུང་དང་འདོད་ཆགས་དང་འབྲལ་བ་གཉིས་
ལ་མུ་བཞི་སྲིད་དེ། སྡུག་བསྔལ་དང་ཀུན་འབྱུང་ལ་དམིགས་པའི་སྦྱོར་ལམ་
དང་། རྣམ་གྲོལ་དང་ཁྱད་པར་ཅན་དང་། མི་སློབ་པའི་ལམ་རྣམས་ནི་ཡིད་
འབྱུང་ཡིན་གྱི་འདོད་ཆགས་དང་བྲལ་བ་མ་ཡིན། དེ་ལ་དམིགས་པའི་བར་
ཆད་མེད་ལམ་གཉིས་ཀ་ཡིན། འགོག་ལམ་ལ་དམིགས་པའི་བར་ཆད་མེད་
ལམ་འདོད་ཆགས་དང་འབྲལ་བ་ཡིན་གྱི་ཡིད་འབྱུང་མ་ཡིན། འགོག་ལམ་ལ་
དམིགས་པའི་སྦྱོར་ལམ་དང་། རྣམ་གྲོལ་ལམ་རྣམས་གཉིས་ཀ་མ་ཡིན་པའི་
ཕྱིར། དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་བློའི་པདྨོ་ཁ་
འབྱེད་ཅེས་བྱ་བ་ལས།ལམ་དང་གང་ཟག་བསྟན་པ་ཞེས་བྱ་བ་སྟེ། གནས་
དྲུག་པའི་རྣམ་པར་བཤད་པ་རྫོགས་སོ།། །
ཚུལ་འདི་ཁུར་ལེན་འབྲི་དང་ཞུས་དག་སོགས། །སྒོ་གསུམ་དངོས་པོས་
འབྲེལ་བ་ཐམས་ཅད་ཀྱང་། །ཚེ་འདིར་བྱང་ཆུབ་སྒྲུབ་པའི་གཞི་ཚུགས་ཤིང་། །
རང་གཞན་དོན་གཉིས་མྱུར་དུ་མཐར་ཕྱིན་ཤོག །མདོར་ན་འདིས་མཚོན་དགེ་
ལེགས་ཀུན་གྱི་མཐུས། །( ༢༥ན)རྒྱལ་བའི་བསྟན་པས་ཕྱོགས་ཀུན་ཁྱབ་གྱུར་
ནས། འགྲོ་བ་ཀུན་ཀྱང་ཚུལ་དེར་རོལ་བ་དང་། །འཇིག་རྟེན་རྒུད་པའི་མིང་

དྲུང་ཆེན་དངོས་གྲུབ་རྒྱ་མཚོས་མཛད།
ཡང་མེད་པར་ཤོག །བཀྲ་ཤིས།
128 

༄༅། །དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་
གསལ་བློའི་པདྨོ་ཁ་འབྱེད་ཅེས་བྱ་བ་ལས་
གནས་བདུན་པ་ཡེ་ཤེས་བསྟན་པའི་
གནས་སིདྡྷི་ས་མུ་དྲས་མཛད་པ་
བཞུགས་སོ། །
གནས་བདུན་པ་ཡེ་ཤེས་བསྟན་པ།
༄༅།།རྗེ་བཙུན་འཇམ་པའི་དབྱངས་ལ་ཕྱག་འཚལ་ལོ། །བདུན་པ་ཡེ་
ཤེས་བསྟན་པའི་གནས་འཆད་པ་ལ། བཟོད་ཤེས་ལྟ་བའི་བྱེ་བྲག །ཤེས་པའི་
རང་བཞིན། ལྡན་པ། ཐོབ་པ། ཤེས་པས་བསྡུས་པའི་ཡོན་ཏན་དང་ལྔ་། དང་
པོ་ནི། གང་དུ་བཟོད་པ་ཞེས་དང་། ཤེས་པ་ཞེས་དང༌། ཡང་དག་པའི་ཤེས་པ་
ཞེས་དང་། ཡང་དག་པའི་ལྟ་བ་ཞེས་ཀྱང་བཤད་ན། དེ་རྣམས་ཀྱི་ཁྱད་པར་ཇི་
ལྟ་བུ་ཞེ་ན། དེ་འཆད་པ་ལ། དྲི་མེད་བཟོད་རྣམས་ཤེས་པ་མིན། །ཞེས་སོགས་
ཤློཀ་གཅིག་བྱུང༌། བཟོད་པ། ཤེས་པ། ཡང་དག་པའི་ཤེས་པ། ཡང་དག་པའི་
ལྟ་བ་རྣམས་ཀྱི་ཁྱད་པར་ཡོད་དེ། དྲི་མེད་ཀྱི་མཐོང་ལམ་བཟོད་པ་བརྒྱད་པོ་
རྣམས་ནི་བཟོད་པ་ཡིན་ཞིང་ཤེས་པ་མིན་པ་ཡིན། ཟད་པ་དང་མི་སྐྱེ་བ་ཤེས་
པའི་བློ་ནི་ལྟ་བ་མིན་ཞིང་ཤེས་པ་ཡིན། ཟད་མི་སྐྱེ་ཤེས་པའི་ཡེ་ཤེས་ལས་
གཞན་ཟག་མེད་ཀྱི་འཕགས་པའི་བློ་ཤེས་རབ། སྡུག་བསྔལ་ལ་ཆོས་ཤེས་རྗེས་
ཤེས་རྣམས་ནི་ཤེས་པ་དང་ཡང་དག་པའི་ལྟ་བ་གཉིས་ཀ་ཡིན། ཟག་མེད་ཀྱི་
བློ་ལས་གཞན་ཟག་བཅས་འཇིག་རྟེན་པའི་ཤེས་པ་ཐམས་ཅད་ནི་ཀུན་རྫོབ་
ཤེས་པ་ཡིན། ལྟ་བ་ཉོན་མོངས་ཅན་ལྔ་དང་། འཇིག་རྟེན་པའི་ཡང་དག་པའི་
ལྟ་བ་དེ་དྲུག་ཀུན་རྫོབ་ཤེས་པ་ཡིན་པར་མ་ཟད་ལྟ་བའང་ཡིན་པའི་ཕྱིར།

དང་པོ་གྲུབ་སྟེ། རང་ཡུལ་ལ་འཇུག་པའི་ཐེ་ཚོམ་མ་སྤངས་པའི་ཕྱིར། གཉིས་
པ་གྲུབ་སྟེ། ཡུལ་ལ་ཡང་དག་པར་ངེས་པར་རྟོག་པ་མ་ཡིན་པའི་ཕྱིར། གསུམ་
པ་གྲུབ་སྟེ། རང་ཡུལ་ལ་ཐེ་ཚོམ་སྤངས་པས་( ༢ན) ངེས་པའི་བདག་ཉིད་ཅན་
ཡིན་པའི་ཕྱིར། བཞི་པ་གྲུབ་སྟེ། ཟག་བཅས་ཀྱི་ཤེས་རབ་ལ་ཤེས་པ་མ་ཡིན་པ་
མི་སྲིད་པའི་ཕྱིར།
ཤེས་པའི་རང་བཞིན་བཤད་པ།
༈ གཉིས་པ་ཤེས་པའི་རང་བཞིན་བཤད་པ་ལ། དབྱེ་བ་དང༌། གྲངས་
ངེས། རྣམ་པའི་བྱེ་བྲག །ཆོས་ཀྱི་ཁྱད་པར་དང་བཞི། དང་པོ་ལ་ཤེས་པ་
གཉིས་སུ་དབྱེ་བ། གསུམ་དུ་དབྱེ་བ། ཡུལ་དང་བཅས་པ། གསུམ་ལས་བདུན་
དུ་དབྱེ་བ། བདུན་ལས་དགུར་དབྱེ་བ། བདུན་ལས་བཅུར་དབྱེ་བ། ཟད་པ་
དང་མི་སྐྱེ་བ་ཤེས་པའི་ཁྱད་པར་དང་དྲུག །དང་པོ་འཆད་པ་ལ། ཤེས་པ་ཟག་
བཅས་ཟག་པ་མེད། །ཅེས་གསུངས། མདོ་ལས། ཤེས་པ་ནི་བཅུ་སྟེ། འདི་ལྟར་
ཆོས་ཤེས་དང་རྗེས་སུ་ཤེས་པ་དང༌། ཀུན་རྫོབ་ཤེས་པ་དང་། ཕ་རོལ་གྱི་
སེམས་ཤེས་པ་དང་། སྡུག་བསྔལ་ཤེས་པ་དང༌། ཀུན་འབྱུང་ཤེས་པ་དང༌།
འགོག་པ་ཤེས་པ་དང་། ལམ་ཤེས་པ་དང༌། ཟད་པ་ཤེས་པ་དང་། མི་སྐྱེ་བ་
ཤེས་པའོ། །ཞེས་གསུངས་པའི་ཤེས་པ་དེ་དག་བསྡུ་ན་གཉིས་སུ་འདུ་སྟེ། ཟག་
བཅས་ཀྱི་ཤེས་པ་དང་། ཟག་མེད་ཀྱི་ཤེས་པ་གཉིས་སུ་འདུ་བའི་ཕྱིར། གཉིས་
པ་ནི། དང་པོ་ཀུན་རྫོབ་ཅེས་བྱའོ་ཞེས་སོགས་རྐང་པ་བདུན་གྱིས་འཆད
ཟག་བཅས་དང་ཟག་མེད་ཀྱི་ཤེས་པ་གཉིས་ལས། དང་པོ་ཟག་བཅས་ཀྱི་ཤེས
པ་ནི་ཀུན་རྫོབ་ཤེས་པ་ཞེས་བྱ་བ་ཡིན་ཏེ། དེ་ཀུན་རྫོབ་ཏུ་ཡོད་པའི་ཡུལ་
ཐམས་ཅད་ལ་དམིགས་པའི་ཕྱིར། ཟག་མེད་ཀྱི་ཤེས་པ་དེ་ལ་རྣམ་པ་གཉིས་
ཡོད་དེ། ཆོས་ཤེས་དང་ནི་རྗེས་སུ་ཤེས་པ་ཁོ་ན་ཟག་མེད་ཀྱི་ཤེས་པ་ཡིན་པའི་

ཕྱིར། ཀུན་རྫོབ་( ༢བ) ཤེས་པའི་ཡུལ་ཡོད་དེ། འདུས་བྱས་དང་འདུས་མ་བྱས་
ཀྱི་ཆོས་ཐམས་ཅད་དེའི་ཡུལ་ཡིན་པའི་ཕྱིར། ཆོས་ཤེས་ཞེས་བྱ་བའི་སྤྱོད་ཡུལ་
ཡོད་དེ། འདོད་པའི་སྡུག་བསྔལ་དང་ལ་སོགས་པ་ཀུན་འབྱུང་དང་འགོག་པ་
དང་ལམ་རྣམས་དེའི་སྤྱོད་ཡུལ་ཡིན་པའི་ཕྱིར། རྗེས་སུ་ཤེས་པའི་སྤྱོད་ཡུལ་
ཡོད་དེ།ཁམས་གོང་མའི་སྡུག་བསྔལ་དང་ལ་སོགས་པ་བདེན་པ་ལྷག་མ་
གསུམ་པོ་རྣམས་དེ་ཡིན་པའི་ཕྱིར། གསུམ་པ་འཆད་པ་ལ། དེ་དག་ཉིད་
བདེན་བྱེ་བྲག་གིས། །བཞི་སྟེ། ཞེས་གསུངས། ཤེས་པ་གསུམ་པོ་དེ་ལ་བདུན་
དུ་དབྱེར་ཡོད་དེ། བཤད་མ་ཐག་པའི་གསུམ་དང༌། ཆོས་ཤེས་རྗེས་ཤེས་
དེ་དག་ཉིད་ཡུལ་བདེན་པ་བཞི་ལ་སོ་སོར་དམིགས་པའི་བྱེ་བྲག་གིས་སྡུག་
ཀུན་འབྱུང་དང་འགོག་པ་དང་ལམ་ཤེས་པ་བཞི་སྟེ།བསྔལ་ཤེས་པ་དང་།
རྣམ་པ་བཞི་ཡོད་པའི་ཕྱིར།
བཞི་པ་འཆད་པ་ལ། རྣམ་བཞི་དེ་དག་ནི་ཞེས་སོགས་རྐང་པ་ཕྱེད་དང་
ཤེས་པ་བདུན་པོ་དེ་ལ་དགུར་ཡང་དབྱེར་ཡོད་དེ། བདུན་པོ་དེ་
དག་གི་ནང་ནས་སྡུག་བསྔལ་ཤེས་པ་སོགས་ཤེས་པ་རྣམ་པ་བཞི་པོ་དེ་དག་ལ་
ནི། རྡོ་རྗེ་ལྟ་བུའི་ཏིང་ངེ་འཛིན་གྱི་རྗེས་སུ་ཤེས་པའི་བདེན་པ་བཞི་ཤེས་པ་
གང་ཡིན་པ་དེ་ལས་མི་སྐྱེ་བ་ཤེས་པ་དང་ཟད་པ་ཤེས་པ་གཉིས་སུ་ཕྱེ་བས་
དགུར་ཡོད་པའི་ཕྱིར། ཟད་པ་དང་མི་སྐྱེ་བ་ཤེས་པ་གཉིས་དང་པོར་སྐྱེས་པ་
ནི། སྡུག་བསྔལ་དང་རྒྱུ་ཀུན་འབྱུང་རྗེས་སུ་ཤེས་པ་ཡིན་པའི་ཕྱིར་ཏེ། སྲིད་
རྩེའི་ཕུང་པོས་བསྡུས་པའི་སྡུག་བསྔལ་ཀུན་འབྱུང་ཁོ་ན་ལ་དམིགས་པའི་རྗེས་
བཞི་བྱུང་།
ཤེས་ཡིན་པའི་ཕྱིར་དང་། ་ཕྱིན་ཆད་བདེན་པ་གཞན་ལའང་དམིགས་པ་ནི་
ཡོད་པའི་ཕྱིར།
ལྔ་པ་འཆད་པ་ལ། བཞི་ལས་ཕ་རོལ་སེམས་རིག་པ། །ཞེས་སོགས་རྐང་པ་
བདུན་བྱུང་། ཤེས་པ་( ༣ན) བདུན་ལ་བཅུར་ཡང་དབྱེ་རུང་སྟེ། བཤད་མ་ཐག་

པ་ལྟར་དགུར་ཕྱེ་བའི་ཆོས་ཤེས་རྗེས་ཤེས་ལམ་ཤེས་པ་ཀུན་རྫོབ་ཤེས་པ་བཞི་
ཕ་རོལ་སེམས་ཤེས་ཤིང་ཤེས་པ་བཞག་པའམ་ཕྱེ་བས་བཅུར་ཡོད་པའི་
ཕྱིར། སེམས་ཤེས་དེས་གཞན་གྱི་སེམས་ད་ལྟར་བ་ཡུལ་དུ་བྱེད་དེ། སེམས་
ཤེས་དེ་ནི་ས་འདས་པ་འོག་མ་བསམ་གཏན་དང་པོའི་ཕ་རོལ་སེམས་ཤེས་
ལས།
ཀྱིས། གཉིས་པའི་སེམས་མི་ཤེས། དབང་པོ་འདས་པ་རྟུལ་པོས་རྣོན་པོའི་ལམ་
མི་ཤེས། གང་ཟག་འདས་པ་ཕྱིར་མི་འོང་གིས་དགྲ་བཅོམ་པའི་ལམ་དང་དེས་
་སངས་རྒྱས་དང་དེས་སངས་རྒྱས་ཀྱི་ལམ་མི་ཤེས་པའི་ཕྱིར། ཕ་རོལ་
སེམས་ཤེས་ཆོས་ཅན། ཕ་རོལ་གྱི་སེམས་ཞིག་པ་འདས་པ་དང་མ་སྐྱེས་པ་མ་
འོངས་པ་མི་རིག་སྟེ། ཕ་རོལ་གྱི་སེམས་ད་ལྟར་བ་ཁོ་ནའི་ཡུལ་ཅན་ཡིན་པའི་
ཕྱིར། ཆོས་ཤེས་དང་རྗེས་ཤེས་ལ་རྟེན་པའི་བློ་ཡང་གཅིག་གིས་གཅིག་རིག་པ་
མ་ཡིན་ཏེ། ཆོས་ཤེས་འདོད་པ་དང་རྗེས་ཤེས་གོང་མའི་གཉེན་པོ་ཐ་དད་ཡིན་
པའི་ཕྱིར། ཉན་ཐོས་དང་བསེ་རུ་ལྟ་བུའི་རང་སངས་རྒྱས་དང་སངས་རྒྱས་
།
གསུམ་གྱི་ཕ་རོལ་སེམས་ཤེས་ཀྱི་ཁྱད་པར་ཡོད་དེ། ཉན་ཐོས་ཀྱི་ཕ་རོལ་སེམས་
ཤེས་ཀྱིས་མཐོང་ལམ་སྐད་ཅིག་མ་དང་པོ་སྡུག་བསྔལ་ཆོས་བཟོད་དང༌། སྐད་
ཅིག་མ་གཉིས་པ་སྡུག་བསྔལ་ཆོས་ཤེས་གཉིས་རིག །རང་རྒྱལ་བསེ་རུ་ལྟ་
བུའི་ཕ་རོལ་སེམས་ཤེས་ཀྱིས་སྐད་ཅིག་མ་དང་པོ་གཉིས་དང་བརྒྱད་པ་དང་
གསུམ་རིག །སངས་རྒྱས་ཀྱི་ཕ་རོལ་སེམས་ཤེས་ཀྱིས་སྦྱོར་བ་འབད་རྩོལ་མེད་
པར་ཤེས་བཟོད་སྐད་ཅིག་མ་བཅུ་དྲུག་པོ་ཀུན་རིག་པའི་ཕྱིར།
དྲུག་པ་ཟད་པ་དང་མི་སྐྱེ་བ་ཤེས་པའི་ཁྱད་པར་འཆད་པ་ལ། ཟད་པ་
ཤེས་པ་བདེན་རྣམས་ལ། །ཞེས་སོགས་ཤློཀ་(༣བ) གཅིག་བྱུང༌། ཟད་པ་ཤེས
པའི་བློ་ཡོད་དེ། བདེན་པ་བཞི་པོ་རྣམས་ལ། བདག་གིས་སྡུག་བསྔལ་ཡོངས་
སུ་ཤེས་སོ་ཞེས་དང༌། ལ་སོགས་པས་ཀུན་འབྱུང་སྤངས་སོ། །འགོག་པ་མངོན་
དུ་བྱས་སོ། །ལམ་སྒོམ་མོ་ཞེས་བྱ་བར་ངེས་པའི་མི་སློབ་པའི་མཉམ་གཞག་
13༡ 

རྗེས་ཤེས་ཀྱི་བློ་དེ་དེ་ཡིན་པའི་ཕྱིར། མི་སྐྱེ་བ་ཤེས་པའི་བློ་ཡོད་དེ། སྡུག་
བསྔལ་ཤེས་པར་བྱ་སྟེ། སླར་ཡང་ཡོངས་སུ་ཤེས་པར་བྱར་མེད་ཅེས་པ་དང་།
སོགས་པ་པས་ཀུན་འབྱུང་སྤང་དུ་མེད། འགོག་པ་མངོན་དུ་བྱར་མེད། ལམ་
སྒོམ་དུ་མེད་ཅེས་བྱ་བར་ངེས་པའི་མི་སློབ་པའི་མཉམ་གཞག་རྗེས་ཤེས་ཀྱི་
ཤེས་པ་མི་སྐྱེ་བའི་བློར་འདོད་པའི་ཕྱིར།
གཉིས་པ་གྲངས་ངེས་ལ། དངོས་དང་དམིགས་བསལ་གཉིས།དང་པོ་ནི།
ཤེས་པ་ལ་བཅུར་འཇོག་པའི་རྒྱུ་མཚན་ཅི་ཡིན་ཞེ་ན། དེ་འཆད་པ་ལ། རང་
བཞིན་དང་ནི་གཉེན་པོ་དང་། །ཞེས་སོགས་ཤློོཀ་གཅིག་བྱུང་། ཤེས་པ་ལ་
བཅུར་གྲངས་ངེས་ཏེ། ཡུལ་གྱི་རང་བཞིན་ཕལ་ཆེར་ཀུན་རྫོབ་ཡིན་པས་ཀུན་
རྫོབ་ཤེས་པ་བཞག །འདོད་པའི་གཉེན་པོ་ལ་ཆོས་ཤེས་དང་། ཁམས་གོང་
མའི་གཉེན་པོ་ལ་རྗེས་ཤེས་དང༌།རྣམ་པ་མི་རྟག་སོགས་དང་རྒྱུ་སོགས་ཐ་
དད་ལས། སྡུག་བསྔལ་དང་ཀུན་བྱུང་ཤེས་པ་གཉིས་དང་། འགོག་པ་དང་
པ་ཤེས་པ་དང་ལམ་སོགས་རྣམ་པ་དང་སྤྱོད་ཡུལ་དམིགས་པ་གཉིས་ཀ་ཐ་དད་ལས། འགོག་
པ་དང་ལམ་ཤེས་པ་ཤེས་པ་གཉིས་དང་། སྦྱོར་བ་འབད་རྩོལ་ལས་ནི་ཕ་རོལ་
སེམས་ཤེས་བྱ་བ་དང་། སྡུག་བསྔལ་སྤངས་པ་སོགས་བྱ་བ་བྱས་པ་ལས་ཟད་
པ་ཤེས་པ་དང་། ཟག་མེད་སྐལ་མཉམ་གྱི་རྒྱུ་རྒྱས་པ་ལས་མི་སྐྱེ་བ་ཤེས་པ་
བཞག་པ་ཡིན་པའི་ཕྱིར།
གཉིས་པ་ནི། སྒོམ་པའི་ལམ་ལ་འགོག་པའང༌། །ཞེས་སོགས་རྐང་པ་
བཞིས་འཆད། ཆོས་ཤེས་འདོད་པའི་གཉེན་པོ་དང༌། རྗེས་ཤེས་ཁམས་གོང་
མའི་གཉེན་པོ་( ༤ན) ཡིན་པ་ཁོ་ནར་ངེས་སམ་ཞེ་ན་མ་ངེས་ཏེ། སྒོམ་པའི་
ལམ་ལ་འགོག་པ་ཆོས་ཤེས་པའམ་ལམ་ལ་ཆོས་ཤེས་པ་གང་ཡིན་པ་དེ་གཉིས་
ཁམས་གསུམ་ཆར་གྱི་གཉེན་པོ་ཡིན་པ་སྲིད་པའི་ཕྱིར་ཏེ། འདོད་པའི་རྟེན་
ཅན་གྱི་འཕགས་པས་འདོད་པའི་སྒོམ་སྤང་དགུ་ཆོས་ཤེས་པས་རིམ་གྱིས་

སྤངས་ནས་ཁམས་གོང་མའི་སྒོམ་སྤང་རྣམས་ཀྱང་སྔར་འདྲིས་པའི་ལམ་དེ་
ཉིད་སྐྱེད་ནས་སྤོང་བ་སྲིད་པའི་ཕྱིར། འདོད་པའི་ཁམས་ཀྱི་གཉེན་པོ་རྗེས་
ཤེས་ཀྱི་བྱེད་པ་སྲིད་པ་མ་ཡིན་ཏེ། ཆོས་ཤེས་མ་སྐྱེས་པར་རྗེས་
སྲིད། རྗེས་ཤེས་སྐྱེས་པའི་ཚེ་ཆོས་ཤེས་ཀྱིས་འདོད་པ་ལས་རྒྱལ་བར་བྱས་ཟིན་
པའི་ཕྱིར།
གསུམ་པ་རྣམ་པའི་བྱེ་བྲག་འཆད་པ་ལ།ཤེས་པ་བཅུ་པོ་ཡུལ་གང་གི་
རྣམ་པ་ཅན་ཡིན་ཞེ་ན། དེ་འཆད་པ་ལ། ཆོས་ཤེས་པ་དང་རྗེས་སུ་ཤེས། །ཞེས་
སོགས་ཧྥོཀ་བཞི་བྱུང་། ཤེས་པ་བཅུ་པོ་དེ་རྣམས་ཡུལ་གང་གི་རྣམ་པ་ཅན་
ཡིན་པའང་ཡོད་དེ། ཆོས་ཤེས་པ་དང་རྗེས་སུ་ཤེས་པ་གཉིས་མི་རྟག་སོགས་
བཅུ་དྲུག་གི་རྣམ་པ་ཅན་དང༌། ཆོས་ཤེས་རྗེས་ཤེས་མི་རྟག་སོགས་བཅུ་དྲུག་
གི་རྣམ་པ་ཅན་ཡིན་པ་དེ་བཞིན་དུ། ཀུན་རྫོབ་ཤེས་པ་ནི་མི་རྟག་སོགས་བཅུ་
དྲུག་གི་རྣམ་པ་ཅན་དང་། ཀུན་རྫོབ་ཤེས་པ་དེར་མ་ཟད་གཞན་དུའང་ཆོས་
རྣམས་ཀྱི་རང་དང་སྤྱིའི་མཚན་ཉིད་ཀྱི་རྣམ་པ་ཅན་ཡང་ཡིན། བདེན་བཞི་
ཤེས་པ་རང་དང་སྤྱིའི་མཚན་ཉིད་ཀྱི་རྣམ་པ་ཅན་ཡང་ཡིན། བདེན་བཞི་ཤེས་
པ་རང་རང་གི་བདེན་པའི་རྣམ་པ་ཅན་ཡིན་པས་མི་རྟག་སྡུག་བསྔལ་སྟོང་
བདག་མེད་སོགས་བཞི་བཞིའི་རྣམ་པ་ཅན་ཡིན། དེ་བཞིན་དུ་ཕ་རོལ་སེམས་
ཤེས་དྲི་མེད་ཀྱང་ལམ་བདེན་གྱི་རྣམ་པ་བཞིའི་རྣམ་པ་ཅན་དང་། དྲི་མ་དང་
བཅས་པའི་ཕ་རོལ་སེམས་ཤེས་ནི་རང་ཡུལ་དུ་གྱུར་པའི་སེམས་( ༤བ) དང་
སེམས་ལས་བྱུང་བ་ཉིད་ཀྱི་རྣམ་པ་ཅན་དང༌། ལྷག་མ་ཟད་པ་དང་མི་སྐྱེ་བ་
ཤེས་པའི་ཡེ་ཤེས་གཉིས་ཀྱིས་སྟོང་བདག་མེད་མ་གཏོགས་མི་རྟག་སོགས་བཅུ་
བཞིའི་རྣམ་པ་ཅན་ཡིན་པའི་ཕྱིར། ཕ་རོལ་སེམས་ཤེས་སེམས་དང་སེམས་
བྱུང་རྫས་རེ་རེ་ཞིག་གི་སྤྱོད་ཡུལ་ཡིན་པས། གཉིས་ཀ་གཅིག་ཅར་དུ་མི་འཛིན་
ཏེ། དེས་སེམས་སོ་སྙམ་དུ་འཛིན་པའི་ཚེ་སེམས་བྱུང་མི་འཛིན་སེམས་བྱུང་ངོ་

༢
སྙམ་དུ་འཛིན་པའི་ཚེ་སེམས་མི་འཛིན་པའི་ཕྱིར། དྲི་མེད་ཀྱི་ལམ་ལ་རྣམ་པ་
བཅུ་དྲུག་ལས་གཞན་རང་གི་མཚན་ཉིད་ཀྱི་རྣམ་པ་ཡོད་དམ་ཞེ་ན། རང་
ལུགས་ལ་མེད་དེ། དྲི་མེད་བཅུ་དྲུག་གཞན་རྣམ་མེད། །ཅེས་པ་རང་གཞུང་
ཡིན་པའི་ཕྱིར། ། གཞན་ཉི་འོག་པས།
གཞན་ཉི་འོག་པས། དེ་ལ་རྣམ་པ་གཞན་ཡང་ཡོད་ཅེས་
འདོད་པ་ཡིན་ཏེ། བསྟན་བཅོས་རྣམ་ཤེས་ཀྱི་ཚོགས་ལས། མི་ལྡན་པའི་སེམས་
ཀྱིས་འདོད་པ་དང་ལྡན་པའི་ཆོས་རྣམས་ཤེས་པར་འགྱུར་བ་ཡོད་དམ་ཞེ་ན་
ཤེས་པར་འགྱུར་ཏེ། · རིག་པས་སྐྱེས་པའི་སྒོ་ནས་མི་རྟག་པ་དང་སྡུག་བསྔལ་བ་
དང་སྟོང་པ་བདག་མེད་པ་དང་ཞེས་སོགས་གསུངས་པས་གནས་ཡོད་གཞི་
ཡོད་ཀྱི་རྣམ་པ་ཡོད་པའི་ཕྱིར། མི་རྟག་སོགས་བཅུ་དྲུག་རྫས་དུར་འདུ་ཞེ་ན།
མི་རྟག་སོགས་བཅུ་དྲུག་རྫས་སུ་རྣམ་པ་བཅུ་དྲུག་ཏུ་ཡོད་དེ། དེ་བཅུ་དྲུག་
རྫས་སོ་སོར་བ་ཡིན་པའི་ཕྱིར། ། རྣམ་པའི་ངོ་བོ་ཤེས་རབ་ཡིན་ཅིང་ཤེས་རབ་
ཁོ་ནའི་ཡུལ་འཛིན་པ་མ་ཡིན་ཏེ། ཤེས་རབ་དང་བཅས་པའི་དམིགས་པ་དང་
བཅས་པ་སེམས་སེམས་བྱུང་མཚུངས་ལྡན་ཐམས་ཅད་ཀྱིས་འཛིན་པར་བྱེད་
པའི་ཕྱིར། ཡོད་པ་ཐམས་ཅད་རྣམ་པ་ཡིན་ཏེ། ཡོད་པ་ཐམས་ཅད་གཟུང་བྱ་
ཡིན་པའི་ཕྱིར།
བཞི་པ་ཆོས་ཀྱི་ཁྱད་པར་ལ་ལྔ་། ངོ་བོའི་ཁྱད་པར། སའི་ཁྱད་པར། རྟེན་
གྱི་ཁྱད་པར། དྲན་པ་ཉེར་གཞག་གང་ཡིན། ཡུལ་གྱི་ཁྱད་པར་བཤད་པའོ། །
དང་པོ་ནི། དང་པོ་རྣམ་གསུམ་གཞན་རྣམས་དགེ །(༥ན) ཞེས་པས་འཆད།
ཤེས་པ་བཅུ་པོ་དེ་ལ་དགེ་སོགས་གསུམ་གྱི་ཁྱད་པར་ཡོད་དེ། དང་པོ་ཀུན་
རྫོབ་ཤེས་པ་ལ་དགེ་མི་དགེ་ལུང་མ་བསྟན་གསུམ་ཀའི་ཆ་ཡོད། གཞན་རྣམས་
དགེ་བ་ཡིན་པའི་ཕྱིར།
གཉིས་པ་ནི། དང་པོ་ས་རྣམས་ཐམས་ཅད་ན། །ཞེས་སོགས་ཊོཀ་གཅིག་
གིས་འཆད། ཤེས་པ་བཅུ་པོ་ཐམས་ཅད་ས་གང་ན་ཡོད་ཀྱི་ཁྱད་པར་ཡོད་དེ།
༡༣ད

)
དང་པོ་ཀུན་རྫོབ་ཤེས་པ་ས་དགུ་པོ་ཐམས་ཅད་ན་ཡོད། ཆོས་ཤེས་ཞེས་བྱ་བ་
བསམ་གཏན་ས་དྲུག་པོ་ཐམས་ཅད་ན་ཡོད། རྗེས་ཤེས་ཞེས་བྱ་བ་ཟག མེད་ས་
དགུ་ན་ཡོད། རྗེས་ཤེས་དེ་བཞིན་དུ་བདེན་པ་བཞི་ཤེས་པ་དང་ཟད་པ་ཤེས་
པ་དང་མི་སྐྱེ་བ་ཤེས་པ་དེ་དྲུག་ཀྱང་ཟག་མེད་ས་དགུ་པོ་ཐམས་ཅད་ན་ཡོད།
གཞན་གྱི་སེམས་ཡིད་ཤེས་པ་ནི་བསམ་གཏན་གྱི་དངོས་གཞི་བཞི་ཁོ་ན ་ན་
ཡོད་པའི་ཕྱིར།
གསུམ་པ་རྟེན་གྱི་ཁྱད་པར་འཆད་པ་ལ། དེ་ནི་འདོད་དང་གཟུགས་རྟེན་
ཅན། །ཞེས་སོགས་རྐང་པ་གསུམ་བྱུང་། ཤེས་པ་བཅུ་པོ་དེ་ཁམས་གང་གི་རྟེན་
ཅན་ཡིན་མིན་གྱི་ཁྱད་པར་ཡོད་དེ། ཕ་རོལ་སེམས་ཤེས་དེ་ནི། འདོད་པ་དང་
གཟུགས་ཀྱི་རྟེན་ཅན་ཡིན་གྱི་གཟུགས་མེད་ཀྱི་མ་ཡིན། ཆོས་ཤེས་པ
།་ཤེས་པ་ཞེས་བྱ་བ་
ནི་འདོད་པ་ཁོ་ནའི་རྟེན་ཅན་ཡིན། དེ་གཉིས་ལས་གཞན་ལྷག་མ་བརྒྱད་ནི་
ཁམས་གསུམ་ཀའི་རྟེན་ཅན་ཡིན་པའི་ཕྱིར། ཁམས་གོང་མ་གཉིས་ཀྱི་རྟེན་ལ་
ཆོས་ཤེས་མེད་དེ། གཟུགས་མེད་འདོད་པ་ལ་མི་དམིགས། འདོད་པ་ལ་འདོད་
ཆགས་དང་བྲལ་བའི་འཕགས་པས་གཟུགས་སུ་སྐྱེས་པ་ན་ས་འཕོས་པས་
བཏང་བའི་ཕྱིར། བཞི་པ་དྲན་པ་ཉེར་བཞག་གང་ཡིན་འཆད་པ་ལ། འབོག་
བློ་དྲན་པ་ཉེར་གཞག་པ། །ཞེས་སོགས་རྐང་པ་གསུམ་བྱུང༌། ཤེས་པ་བཅུ་པོ་
དེ་ལ་དྲན་པ་ཉེར་གཞག་དུ་ཡོད་ཀྱི་ཁྱད་པར་ཡོད་དེ། འགོག་པ་ཤེས་པའི་བློ་
ཆོས་ཤེས་འགོག་བདེན་ཁོ་ན་(༥་) ལ་དམིགས་པས་ཆོས་དྲན་པ་ཉེར་གཞག་
གཅིག་པུ་དང་། ཕ་རོལ་སེམས་ཤེས་ཀྱིས་ལུས་ལ་མ་དམིགས་པས་དྲན་པ་ཉེར་
གཞག་ཕྱི་མ་གསུམ་གྱི་ཆ་ཡོད། དེ་གཉིས་ཀྱི་ལྷག་མ་ཤེས་པ་གཞན་བརྒྱད་རྩི་
དྲན་པ་ཉེར་གཞག་བཞི་ཀའི་ཆ་ཡོད་པའི་ཕྱིར་ཏེ། དེ་བརྒྱད་ཀྱིས་རེས་འགའ་
ལུས་རེས་འགའ་ཚོར་སོགས་ལ་དམིགས་པ་ཡིན་ལ། ལམ་ཤེས་པས་ཀྱང་ཟག་
མེད་ཀྱི་སྡོམ་པ་ལ་དམིགས་པས་དེ་ལ་ལུས་དྲན་པ་ཉེར་གཞག་ཡོད་པའི་ཕྱིར།
1༢༦

ལྔ་པ་ཡུལ་གྱི་ཁྱད་པར་ལ་གསུམ། ཤེས་པ་བཅུ་པོ་གང་གི་ཡུལ་དུ་ཤེས་པ་
དུ་ཡོད། དེའི་ཡུལ་དུ་ཤེས་བྱ་གང་འགྱུར། ཤེས་པ་བཅུ་པོ་གང་གིས་ཤེས་བྱ་ཇི་
ཙམ་ཤེས་པའོ། །དང་པོ་འཆད་པ་ལ། ཆོས་བློའི་སྤྱོད་ཡུལ་དགུ་ཡིན་ནོ། །ཞེས་
སོགས་ཤོཀ་གཅིག་བྱུང་། ཀུན་རྫོབ་ཤེས་པ་སོགས་ཤེས་པ་བཅུ་པོ་དེ་ལ་ཤེས་
པ་བཅུ་གང་གི་ཡུལ་ཡིན་མིན་གྱི་ཁྱད་པར་ཡོད་དེ། རྗེས་ཤེས་མ་གཏོགས་པའི་
ཤེས་པ་དགུ་པོ་ཐམས་ཅད་ཆོས་ཤེས་པའི་བློའི་སྤྱོད་ཡུལ་ཡིན། ཀུན་རྫོབ་ཤེས་
པ་མ་གཏོགས་པའི་གཞན་དགུ་ལམ་ཤེས་པའི་བློའི་སྤྱོད་ཡུལ་ཡིན། ཆོས་ཤེས་
མ་གཏོགས་པའི་དགུ་པོ་རྗེས་སུ་ཤེས་པའི་བློའི་སྤྱོད་ཡུལ་ཡིན། ཀུན་རྫོབ་ཤེས་
པ་དང་ཕ་རོལ་སེམས་ཤེས་པ་ཟག་བཅས་གཉིས་ནི། སྡུག་བསྔལ་ཤེས་པ་དང་།
དེའི་རྒྱུ་ཀུན་འབྱུང་ཤེས་པའི་བློ་གཉིས་ཀའི་སྤྱོད་ཡུལ་ཡིན། ཤེས་པ་བཅུ་པོ་དེ་
ཐམས་ཅད་ཀུན་རྫོབ་ཤེས་པ་དང་། གཞན་གྱི་སེམས་ཤེས་པ་དང་ཟད་པ་ཤེས་
པ་དང་མི་སྐྱེ་བ་ཤེས་པ་བཞི་ཀ་ཡི་ནི་སྤྱོད་ཡུལ་ཡིན། གཅིག་འགོག་པའི་ཤེས་
པ་ནི། འདུས་མ་བྱས་སོགས་ལ་དམིགས་པས་ཤེས་པ་བཅུ་པོ་གང་གི་ཡང་ཡུལ་
ཅན་མ་ཡིན་པས་ཤེས་པ་རེ་རེ་ནས་དེའི་སྤྱོད་ཡུལ་མ་ཡིན་པའི་ཕྱིར།
གཉིས་པ་ནི། ། ཆོས་བཅུ་དག་ནི་སྦྱར་བར་བྱ། །ཞེས་སོགས་(༦ན)རྐང་པ་
གསུམ་གྱིས་འཆད། ཤེས་བྱ་གང་ཤེས་པ་དུའི་ཡུལ་དུ་འགྱུར་བའི་ཁྱད་པར་
ཡོད་དེ། ཤེས་བྱ་ལ་ཆོས་བཅུ་དག་ཏུ་ནི་ཕྱེ་ལ་དེ་དག་ཤེས་པ་དུ་ཞིག་གི་ཡུལ་
དུ་འགྱུར་བ་སྦྱར་བར་བྱས་ནས་ཤེས་པར་བྱ་བ་ཡིན་པའི་ཕྱིར། ཤེས་བྱ་ལ་
བཅུར་འབྱེད་ཚུལ་ཡོད་དེ། དེ་ལ་ཁམས་གསུམ་པ་དང་དྲི་མེད་ཀྱི་ཆོས་དེ་བཞི་
དང་། འདུས་མ་བྱས་ཀྱི་ཆོས་དེ་ལྔ་པ་དེ་རྣམས་ལ་གཉིས་གཉིས་སུ་ཕྱེ་
བཅུར་ཡོད་པའི་ཕྱིར། དང་པོ་བཞི་ལ་མཚུངས་ལྡན་དང་མཚུངས་ལྡན་མ་
ཡིན་པ་གཉིས་གཉིས་དང་། ཕྱི་མ་ལ་སོ་སོར་བརྟགས་འགོག་དགེ་བ་དང་།
་བརྟགས་མིན་གྱི་ལུང་མ་བསྟན་གཉིས་སུ་ཡོད་པའི་ཕྱིར། གསུམ་
437 

D
པ་ནི། ཀུན་རྫོབ་གཅིག་པུས་རང་ཚོགས་ལས། །གཞན་ནི་བདག་མེད་ཉིད་
རིག་འགྱུར། །ཞེས་གསུངས། ཤེས་པ་སྐད་ཅིག་མ་གཅིག་གིས་ཤེས་པ་ཐམས་
ཅད་ཅིག་ཅར་དུ་རིག་པ་མེད་དེ། ཤེས་པ་སྐད་ཅིག་མ་དང་པོས་རང་དང་
རང་གི་ཚོགས་པ་ན་ཡོད་པ་མི་རིག་པའི་ཕྱིར་ཏེ། རང་གི་ཚོགས་པ་ན་ཡོད་པ་
ནི་ཧ་ཅང་ཉེ་བ་དང་རང་རིག་མེད་པས་རང་ཉིད་རང་ལ་བྱ་བྱེད་འགལ་ངའི་
ཕྱིར། འོན་ཀྱང་། ཀུན་རྫོབ་ཤེས་པས་ཆོས་ཐམས་ཅད་རིག་པ་ཡོད་དེ། ཀུན་
རྫོབ་ཤེས་པ་སྐད་ཅིག་མ་དང་པོ་གཅིག་པུས་ནི་རང་དང་རང་གི་ཚོགས་པ་ན་
ཡོད་པ་ལས་གཞན་པའི་ཆོས་ཐམས་ཅད་བདག་མེད་པ་ཉིད་དུ་རིག་པར་
འགྱུར་ལ། དེ་སྐད་ཅིག་མ་གཉིས་པས་དང་པོ་དེ་ཡང་རིག་པའི་ཕྱིར།
གསུམ་པ་ཤེས་པའི་ལྡན་པ་བཤད་པ་ནི། འོ་ན་གང་ཟག་གང་ལ་ཤེས་པ་
དུ་ལྡན་ཞེ་ན། དེ་འཆད་པ་ལ། ཟག་མེད་སྐད་ཅིག་དང་པོ་ལ། །ཞེས་སོགས་
རྐང་པ་བཞི་གསུངས། གང་ཟག་གང་ལ་ཤེས་པ་དུ་ལྡན་ཡོད་དེ། འདོད་པ་ལ་
འདོད་ཆགས་དང་མ་བྲལ་བའི་སོ་སོ་སྐྱེ་བོ་ཀུན་རྫོབ་ཤེས་པ་གཅིག་པུ་དང་
ལྡན། དེ་དང་( ༦བ) བྲལ་བའི་སོ་སོ་སྐྱེ་བོ་ཀུན་རྫོབ་ཤེས་པ་དང་ཕ་རོལ་སེམས་
ཤེས་གཉིས་དང་ལྡན། ཟག་མེད་སྐད་ཅིག་མ་དང་པོ་མཐོང་ལམ་སྡུག་བསྔལ་
ཆོས་བཟོད་ལ་གནས་པའི་འཕགས་པ་ཆགས་ཅན་ནི། ཀུན་རྫོབ་ཤེས་པ་
གཅིག་པུ་ཁོ་ན་དང་ལྡན། ཟག་མེད་སྐད་ཅིག་མ་གཉིས་པ་སྡུག་བསྔལ་ཆོས་
ཤེས་པ་དང་ལྡན་པ་ལ་ནི། ཀུན་རྫོབ་ཤེས་པ་
ཀུན་རྫོབ་ཤེས་པ་ཆོས་ཤེས་སྡུག་བསྔལ་ཤེས་པ་སྟེ་
གསུམ་དང་ལྡན། དེ་ཡན་ཆད་ཀྱི་སྡུག་བསྔལ་རྗེས་ཤེས་དང་ཀུན་འབྱུང་དང་
འགོག་པ་དང་ལམ་ཆོས་ཤེས་ཏེ་སྐད་ཅིག་མ་བཞི་དང་ལྡན་པ་ནི། སྔར་གྱི་
སྟེང་དུ་བཞི་པོ་དེ་རེ་རེ་འཕེལ་བ་སྟེ་བསྣན་པས་བཞི་དང་ལྔ་དང་དྲུག་དང་
བདུན་དང་ལྡན་པ་ཡོད་པའི་ཕྱིར། འདོད་པ་ལས་འདོད་ཆགས་དང་བྲལ་
བའི་འཕགས་པ་ཡིན་ན། ཤེས་པ་གཉིས་དང་ལྡན་པས་ཁྱབ་སྟེ།
ཕ་རོལ་
438 

སེམས་ཤེས་དང་ཀུན་རྫོབ་ཤེས་པ་གཉིས་དང་ལྡན་པས་ཁྱབ་པའི་ཕྱིར།
ཤེས་པའི་ཐོབ་པ་བཤད་པ།
༈ བཞི་པ་ནི། ཤེས་པའི་ཐོབ་པ་བཤད་པ་ལ་གསུམ་ལས། ལམ་གྱི་གནས་
སྐབས་གང་དུ་ཤེས་པ་དུ་ཐོབ། ས་གང་དུ་ཤེས་པ་དུ་ཐོབ། ཐོབ་པའི་དབྱེ་
བའོ། །དང་པོ་ལ། མཐོང་ལམ་དུ་དུ་ཐོབ། སྒོམ་ལམ་དུ་དུ་ཐོབ། བཤད་
པའི་ལྷག་མ་ལ་དུ་ཐོབ་དང་གསུམ། དང་པོ་འཆད་པ་ལ། མཐོང་བའི་ལམ་
ལ་བཟོད་པ་དང་། །ཞེས་སོགས་རྐང་པ་དགུ་བྱུང༌། མཐོང་བའི་ལམ་ནི་
བཟོད་པ་བརྒྱད་དང་། ཤེས་པ་བདུན་ཏེ་སྐད་ཅིག་མ་བཅོ་ལྔ་ཇི་ལྟར་སྐྱེས་པ་
རྣམས་རང་རང་གི་རིགས་འདྲ་མ་འོངས་པ་ཐོབ་ཅིང་མངོན་གྱུར་པ་མ་ཐོབ་
སྟེ། མཐོང་ལམ་ལན་གཉིས་མི་སྐྱེ་བའི་ཕྱིར། འོ་ན་རིགས་མི་འདྲ་བ་མི་ཐོབ་
བམ་ཞེ་ན། དེ་འཐོབ་པ་ཡོད་དེ། མཐོང་ལམ་དེ་ཉིད་ལས་སྡུག་བསྔལ་དང་
ཀུན་འབྱུང་དང་འགོག་པ་ལ་རྗེས་སུ་ཤེས་པ་དང་གསུམ་ལ་ནི་རང་དང་
རིགས་མི་མཐུན་པ་ཀུན་རྫོབ་ཤེས་པ་སྔར་མ་ཐོབ་པ་ཐོབ་པའི་ཕྱིར། རྗེས་
( ༧ན)ཤེས་གསུམ་གྱི་སྐབས་ཀྱི་ཀུན་རྫོབ་ཤེས་པ་ཆོས་ཅན། མངོན་པར་རྟོགས་
པའི་མཐའ་ལས་འབྱུང་བའི་ཀུན་རྫོབ་ཤེས་པ་ཞེས་བྱ་སྟེ། སྡུག་བདེན་དང་
ཀུན་འབྱུང་བདེན་པ་དང་འགོག་བདེན་དང་གསུམ་པོ་རེ་རེ་ཟད་པའི་རྗེས་
ལ་ཐོབ་པའི་ཤེས་པ་ཡིན་པ་དེའི་ཕྱིར། ལམ་རྗེས་ཤེས་དང་ཆོས་ཤེས་ལ་ཀུན་
རྫོབ་ཤེས་པ་མི་ཐོབ་སྟེ། ལམ་མངོན་པར་རྟོགས་པའི་མཐའ་མེད། སྡུག་བསྔལ་
མཐའ་དག་ཤེས་པར་མི་ནུས། ཀུན་འབྱུང་མཐའ་དག་སྤོང་བར་མི་ནུས་པའི་
ཕྱིར། རྗེས་ཤེས་གསུམ་གྱི་ཀུན་རྫོབ་ཤེས་པ་དེ་ནི་ཆོས་ཅན། ནམ་ཡང་མངོན་
དུ་བྱེད་པ་མེད་དེ། མ་འོངས་པ་མི་སྐྱེ་བའི་ཆོས་ཅན་ཡིན་པའི་ཕྱིར། རྗེས་ཤེས་
གསུམ་གྱིས་ཀུན་རྫོབ་ཤེས་པ་དེས་གང་ལ་བརྟེན་ནས་ཐོབ་པ་ཡོད་དེ།

མཐོང་ལམ་གང་ལ་རྟེན་པའི་རང་ས་དང་འོག་ས་ལ་བརྟེན་ནས་ཐོབ་པ་ཡོད་
པའི་ཕྱིར་ཏེ། མཐོང་ལམ་མི་ལྕོགས་མེད་ལ་བརྟེན་ན་འདོད་པ་དང་མི་ལྕོགས་
མེད་གཉིས་ལ་རྟེན་པའི་ཀུན་རྫོབ་ཤེས་པ་ཐོབ་པ་ནས། བསམ་གཏན་བཞི་པ་
ལ་རྟེན་ན་འདོད་པ་དང་བསམ་གཏན་ས་དྲུག་ལ་བརྟེན་པས་ས་བདུན་ལ་
བརྟེན་ནས་ཐོབ་པའི་ཕྱིར། རྗེས་ཤེས་གསུམ་གྱི་ཀུན་རྫོབ་ཤེས་པ་གསུམ་པོ་
དེ་ལ་དྲན་པ་ཉེར་གཞག་དུ་ཡོད་ཀྱི་ཁྱད་པར་ཡོད་དེ། འགོག་པ་ལ་མངོན་
པར་རྟོགས་པའི་མཐའ་ལས་བྱུང་བའི་ཀུན་རྫོབ་ཤེས་པ་ནི་ཆོས་དྲན་པ་ཉེར་
གཞག་ཡིན། གཞན་གཉིས་ལ་བཞི་ཀའི་ཆ་ཡོད་པའི་ཕྱིར། རྗེས་ཤེས་གསུམ་གྱི་
ཀུན་རྫོབ་ཤེས་པ་གསུམ་པོ་དེ་ནི་རང་རང་གི་བདེན་པའི་རྣམ་པ་ཅན་ཡིན་
ཅིང་འབད་རྩོལ་ལས་བྱུང་བ་ཡིན་ཏེ། མཐོང་ལམ་སྐྱེས་པའི་སྟོབས་ཀྱིས་སྐྱེད་
དགོས་པའི་ཕྱིར།
གཉིས་པ་སྒོམ་ལམ་དུ་དུ་འཐོབ་འཆད་པ་ལ། ཆགས་བཅས་བཅུ་དྲུག་པ་
ལ་དྲུག །ཅེས་སོགས་རྐང་པ་བཅོ་ལྔ་བྱུང༌། འདོད་པ་( ༧བ) ལ་འདོད་ཆགས་
དང་བཅས་པའི་འཕགས་པ་བཅུ་དྲུག་ལ་ལམ་རྗེས་ཤེས་ལ་གནས་པ་ལ་ནི་
ཤེས་པ་དྲུག་ཐོབ་སྟེ། ཆོས་ཤེས་རྗེས་ཤེས་བདེན་པ་བཞི་ཤེས་པ་དང་དྲུག་ཐོབ་
པའི་ཕྱིར། སེམས་ཤེས་དང་ཀུན་རྫོབ་ཤེས་པ་དང་། ཟད་པ་དང་མི་སྐྱེ་བ་ཤེས་
པ་གཉིས་ཏེ་བཞི་པོ་གང་རུང་མ་ཐོབ་སྟེ། རིམ་པ་བཞིན་འདོད་པ་ལ་འདོང་
ཆགས་དང་བཅས་པའི་ཕྱིར་ཏེ། ལམ་མངོན་པར་རྟོགས་པའི་མཐའ་མེད་པའི་
ཕྱིར་དང་། སློབ་ལམ་པ་ཡིན་པའི་ཕྱིར། བཅུ་དྲུག་པ་ལམ་རྗེས་ཤེས་ལ་གནས་
པའི་འཕགས་པ་འདོད་པ་ལ་འདོད་ཆགས་དང་བྲལ་བས་ཤེས་པ་བདུན་ཐོང་
སྟེ། སྔར་གྱི་དྲུག་དང་ཕ་རོལ་སེམས་ཤེས་དང་བདུན་ཐོབ་པའི་ཕྱིར། ལྷག་མ་
གསུམ་མི་ཐོབ་པ་སྔར་དང་འདྲ། ལམ་རྗེས་ཤེས་དེའི་གོང་མ་བར་ཆད་མེད་
ལམ་དང་ཁྱད་པར་ཅན་གྱི་ལམ་འདོད་པ་ལ་ཆགས་བཅས་ཀྱི་སྒོམ་ལམདེ་

་
6
དམ་པའ་ཆས་
P
ཊདག་ལ་གནས་པ་ལ་ཤེས་པ་བདུན་ཐོབ་སྟེ། ཆོས་ཤེས་རྗེས་ཤེས་ཀུན་རྫོབ་ཤེས་
པ་བདེན་བཞི་ཤེས་པ་དང་བདུན་ཐོབ་པའི་ཕྱིར། བསམ་གཏན་བཞི་དང་
གཟུགས་མེད་དང་པོ་གསུམ་དང་ས་བདུན་གྱི་ཉོན་མོངས་པ་ལས་རྒྱལ་བ་
འདོད་ཆགས་དང་བྲལ་བར་བྱེད་པའི་སྒོམ་ལམ་བར་ཆད་མེད་ལམ་ལ་གནས་
པའི་འཕགས་པ་དང་། སློབ་པའི་མངོན་ཤེས་དང་པོ་ལྔ་འཐོབ་པར་བྱེད་པའི་
བར་ཆད་མེད་ལམ་ལ་གནས་པ་དང༌། གོང་མ་སྲིད་རྩེ་ལས་གྲོལ་བའི་ལམ་
དང་པོ་བརྒྱད་ལ་གནས་པ་ལའང་ཤེས་པ་བདུན་ཐོབ་སྟེ། བཤད་མ་ཐག་པའི་
བདུན་པོ་དེ་འཐོབ་པའི་ཕྱིར། ། རྟོགས་པར་འོས་པའི་སྐལ་བ་ཅན་མི་གཡོ་བའི་
ཆོས་ཅན་ཐོབ་པར་བྱེད་པའི་བར་ཆད་མེད་ལམ་ལ་གནས་པས་ཀྱང་ཤེས་པ་
ཆོས་ཤེས་རྗེས་ཤེས་བདེན་བཞི་ཤེས་པ་ཟད་
བདུན་འཐོབ་སྟེ།
བདུན་ཐོབ་པའི་ཕྱིར། བསམ་གཏན་གྱི་དངོས་གཞི་སྙོམས་འཇུག་ཟག་བཅས་
( ༨ ན) ཟག་མེད་སྤེལ་མར་སྒོམ་པའི་བར་ཆད་མེད་པའི་སྒོམ་ལམ་ལ་གནས་པ་
དག་གིའང་ཤེས་པ་བདུན་ཐོབ་སྟེ། འགོག་ལམ་ཆོས་ཤེས་གང་རུང་གཅིག་
རྗེས་ཤེས་བདེན་པ་བཞི་ཤེས་པ་ཀུན་རྫོབ་ཤེས་པ་དང་བདུན་ཐོབ་པའི་ཕྱིར།
ས་བདུན་ལས་འདོད་ཆགས་དང་བྲལ་བའི་གོང་མ་སྲིད་རྩེ་ལ་འདོད་ཆགས་
དང་བྲལ་བའི་རྣམ་པར་གྲོལ་བའི་ལམ་བརྒྱད་ལའང་ཤེས་པ་བདུན་འཐོབ་སྟེ།
ཆོས་ཤེས་རྗེས་ཤེས་བདེན་པ་བཞི་ཤེས་པ་ཕ་རོལ་སེམས་ཤེས་དང་བདུན་
ཐོབ་པའི་ཕྱིར། སློབ་པ་དབང་རྟུལ་དབང་པོ་རྣོན་པོར་སྦྱོང་བའི་རྣམ་པར་
གྲོལ་བའི་ལམ་ལ་གནས་པའི་འཕགས་པ་འདོད་པ་ལ་ཆགས་བཅས་ཀྱིས་ཤེས་
པ་དྲུག་ཐོབ་སྟེ། ཆོས་ཤེས་རྗེས་ཤེས་བདེན་པ་བཞི་ཤེས་པ་རྣམས་ཐོབ་པའི་
ཕྱིར། དེ་འདོད་པ་ལ་ཆགས་བྲལ་དེས་ཤེས་པ་བདུན་ཐོབ་སྟེ། དྲུག་པོ་དེ་དང་
ཕ་རོལ་སེམས་ཤེས་དང་བདུན་ཐོབ་པའི་ཕྱིར། འམ་ཞེས་པས་ཁ་ཅིག་ཀུན་
རྫོབ་ཤེས་པ་ཐོབ་ཟེར། སློབ་པ་དབང་པོ་སྤྱོད་པའི་བར་ཆད་མེད་པའི་ལམ་ལ་

117
གནས་པའི་འཕགས་པས་ནི། ཆགས་བཅས་ཆགས་བྲལ་གང་ཡིན་ཀྱང་ཤེས་པ་
དྲུག་ཐོབ་སྟེ། ཆོས་ཤེས་རྗེས་ཤེས་བདེན་པ་བཞི་ཤེས་པ་སྟེ་དྲུག་ཐོབ་པའི་ཕྱིར།
བཤད་མ་ཐག་པས་ཤེས་པ་དྲུག་ཐོབ་པ་དེ་བཞིན་དུ་སྲིད་རྩེའི་ཉོན་མོངས་པ་
ལས་རྣམ་པར་རྒྱལ་བའི་བར་ཆད་མེད་ལམ་ལའང་ཤེས་པ་དྲུག་འཐོབ་སྟེ།
བཤད་མ་ཐག་པའི་དྲུག་པོ་འཐོབ་པའི་ཕྱིར། ཉོན་མོངས་ཟད་པ་ཤེས་པའི་
རྣམ་གྲོལ་གྱི་ལམ་ལ་གནས་པའི་དགྲ་བཅོམ་པ་དབང་རྟུལ་གྱིས་ཤེས་པ་དགུ་
འཐོབ་སྟེ། དེ་ཉམས་པ་སྲིད་པས་མི་སྐྱེ་བ་ཤེས་པ་མ་གཏོགས་པ་གཞན་རྣམས་
འཐོབ་པའི་ཕྱིར། དབང་པོ་རྣོན་པོ་མི་གཡོ་བའི་ཆོས་ཅན་གྱིས་( ༨བ)བཅུ་
ཐོབ་སྟེ། ས་མི་སྐྱེ་བ་ཤེས་པའང་འཐོབ་པའི་ཕྱིར། དབང་རྟུལ་མི་གཡོ་བ་
དེར་དབང་པོ་འཕོ་བའི་རྣམ་པར་གྲོལ་བའི་ལམ་ཐ་མ་ལའང་གནས་པས་
ཤེས་པ་བཅུ་ཐོབ་སྟེ། དེས་མི་སྐྱེ་བ་ཤེས་པ་ཐོབ་པའི་ཕྱིར།
གསུམ་པ་བཤད་པའི་ལྷག་མ་ལ་དུ་འཐོབ་འཆད་པ་ལ། བཤད་པའི་ལྷག་
མ་ལ་བརྒྱད་འཐོབ། །ཅེས་གསུངས། སྔར་ལམ་གང་ལ་ཤེས་པ་དུ་འཐོང་
བཤད་པའི་ལྷག་མ་འདོད་པ་ལ་འདོད་ཆགས་དང་བྲལ་བའི་རྣམ་གྲོལ་ལམ་
དགུ་པ་དང་། མངོན་ཤེས་དང་སྤེལ་སྒོམ་དང་མི་གཡོ་རྟོགས་པར་བྱེད་པ་
གསུམ་གྱི་རྣམ་གྲོལ་གྱི་ལམ་དང་པོ་བརྒྱད་དང་། ཕྱིར་མི་འོང་སྦྱོར་བ་དང་
ཁྱད་པར་ཅན་གྱི་ལམ་ལ་གནས་པ་རྣམས་ཀྱིས་ནི་ཤེས་པ་བརྒྱད་བརྒྱད་ཐོབ་
ཟད་པ་དང་མི་སྐྱེ་བ་ཤེས་པ་གཉིས་མ་གཏོགས་གཞན་རྣམས་འཐོབ་པའི་
ཕྱིར།
གཉིས་པ། ས་གང་དུ་ཤེས་པ་དུ་འཐོབ་འཆད་པ་ལ། གང་ལས་ཆགས་
བྲལ་བྱ་ཕྱིར་གང༌། །ཞེས་སོགས་Īཀ་གཅིག་བྱུང༌། ལམ་གང་གི་གནས་སྐབས་
སུ་ས་དུའི་ཤེས་པ་འཐོབ་པ་ཡོད་དེ། བསམ་གཏན་གཉིས་པ་ལྟ་བུས་གང་ལ་
བརྟེན་ནས་ས་འོག་མ་གང་ལས་འདོད་ཆགས་དང་བྲལ་བར་བྱ་བའི་ཕྱིར།
412 

་
16
£
2
9
གཉིས་པའི་སས་བསྡུས་པའི་ཟག་མེད་གང་ཐོབ་པ་དེར་ཡང་འོག་མ་བསམ་
གཏན་དང་པོའི་ཉེར་བསྡོགས་དང་དངོས་གཞི་གཉིས་དང་བཅས་པའང
འཐོབ། འང་ཞེས་པས་རྣམ་གྲོལ་ལམ་དགུ་པའི་ཚེ་བསམ་གཏན་གསུམ་པའི་
སས་བསྡུས་པའི་ཟག་མེད་ཀྱང་འཐོབ་པ་ཡོད་པར་བསྟན་ནོ། །ཟད་པ་ཤེས་པ་
ལ་ཟག་མེད་དུ་མ་ཟད་ཟག་བཅས་ཀྱི་ཡོན་ཏན་མི་སྡུག་པ་སྒོམ་པ་དང་།
དབུགས་འབྱུང་རྔུབ་དྲན་པ་དང་། དྲན་པ་ཉེར་གཞག་སོགས་ཀྱང་ཐོབ་པས་
བསམ་གཏན་ས་དྲུག་གཟུགས་མེད་བཞི་འདོད་པ་སྟེ། ས་བཅུ་གཅིག་པོ་ཀུན་
གྱིས་བསྡུས་པའི་ཡོན་ཏན་འདོད་(༩ན) ཆགས་དང་བྲལ་བས་ཐོབ་པ་རྣམས་
འཐོབ་པའི་ཕྱིར། ཕྱི་མ་དེར་ཐལ། རྡོ་རྗེ་ལྟ་བུའི་ཏིང་ངེ་འཛིན་གྱིས་ཉོན་
མོངས་པའི་ཐོབ་པ་བཅོམ་ནས་ཆོས་ཀྱི་རྒྱལ་སྲིད་ཆེན་པོ་ཐོབ་པ་ཡིན་པས།
དགེ་བ་རྣམས་སྐྱེས་ཀྱི་ཚུལ་དུ་བསུ་བའི་ཕྱིར། དེ་ཡང་། སྔོན་རྙེད་ཟིན་པ་མི་
འཐོབ་སྟེ། ཐོབ་པ་འདས་པ་མི་འཐོབ་པའི་ཕྱིར།
གསུམ་པ་ཐོབ་པའི་དབྱེ་བ་འཆད་པ་ལ། རྙེད་དང་རྟེན་ཅེས་བྱ་བ་ནི། །
ཞེས་སོགས་ཤློ་ཀ་གཅིག་བྱུང༌། ཐོབ་པ་རྣམ་པ་བཞི་ཡོད་དེ། དགེ་བ་འདུས་
བྱས་རྣམས་གསར་དུ་རྙེད་པ་རྙེད་པའི་ཐོབ་པ་དང་།
རྣམས་ཀྱི་ཡང་དང་ཡང་དུ་མངོན་དུ་བྱས་པའི་སོ་སོར་བརྟགས་འ
དགེ་བ་འདུས་བྱས་
་བརྟགས་འགོག་ནི་
འཐོབ་པ་རྟེན་པའི་ཐོབ་པ་དང་། ཟག་བཅས་ཀྱི་ཆོས་རྣམས་ཀྱི་གཉེན་པོ་ཐོབ་
པ་གཉེན་པོའི་ཐོབ་པ་དང་། དགེ་བ་ཟག་བཅས་སྤངས་པ་ཐག་སྲིང་བའི་
གཉེན་པོའི་ཐོབ་པ་རྣམས་སུ་ཡོད་པའི་ཕྱིར། ལྔ་པ་ཤེས་པས་བསྡུ་བའི་ཡོན་
ཏན་འཆད་པ་ལ། ཐུན་མོང་མ་ཡིན་པའི་ཡོན་ཏན་བཤད་པ་དང་། ཐུན་མོང་
བའི་ཡོན་ཏན་བཤད་པ་གཉིས།

ཐུན་མོང་མ་ཡིན་པའི་ཡོན་ཏན་བཤད་པ།
༈ དང་པོ་ལ། མདོར་བསྟན་པ། རྒྱས་པར་བཤད་པ། དོན་བསྡུ་བ་གསུམ།
དང་པོ་ནི། ཟད་པ་ཤེས་ལ་ཟག་བཅས་ཀྱང༌། །ཞེས་སོགས་ཀྱི་སྐབས་སུ་དགྲ་
བཅོམ་པའི་ཡོན་ཏན་ཐོབ་ཚུལ་སྤྱིར་བསྟན་པ་ལ། འོ་ན། སངས་རྒྱས་ཁོ་ནས་
འཐོབ་པའི་ཡོན་ཏན་ཇི་ལྟ་བུ་ཞེ་ན། དེ་འཆད་པ་ལ། སངས་རྒྱས་ཆོས་ནི་མ་
འདྲེས་པ། །སྟོབས་ལ་སོགས་པ་བཅོ་བརྒྱད་དོ། །ཞེས་གསུངས། སངས་རྒྱས་ཀྱི་
ཆོས་མ་འདྲེས་པ་བཅོ་བརྒྱད་ཡོད་དེ། སངས་རྒྱས་ཀྱི་རྒྱུད་ཀྱི་སྟོབས་བཅུ་དང་
ལ་སོགས་པ་མི་འཇིགས་པ་བཞི་དང་། དྲན་པ་ཉེར་གཞག་གསུམ་དང་ཐུགས་
རྗེ་ཆེན་པོ་རྣམས་སུ་ཡོད་པའི་ཕྱིར། གྲུབ་མཐའ་གོང་མ་རྣམས་ཀྱིས་སྤྱོད་པ་མ་
འདྲེས་པ་དྲུག །རྟོགས་(༩བ)པ་མ་འདྲེས་པ་དྲུག །འཕྲིན་ལས་མ་འདྲེས་པ་
གསུམ། ཡེ་ཤེས་མ་འདྲེས་པ་གསུམ་དང་བཅོ་བརྒྱད་ཡོད་དེ། མདོ་སྡེ་རྒྱན་
ལས། སྤྱོད་པ་དང་ནི་རྟོགས་པ་དང་། །ཡེ་ཤེས་དང་ནི་འཕྲིན་ལས་ཀྱིས། །ཞེས་
གསུངས་སོ། །
གཉིས་པ་ལ། སྟོབས་དང༌། མི་འཇིགས་པ་དང༌། དྲན་པ་ཉེར་གཞག་
དང་། ཐུགས་རྗེ་ཆེན་པོ་བཤད་པ་དང་བཞི། དང་པོ་ལ་ཐུགས་ཀྱི་སྟོབས་དང་།
སྐུའི་སྟོབས་བཤད་པ་དང་གཉིས། དང་པོ་སྟོབས་བཅུ་པོ་དེ་ཤེས་པ་གང་གིས་
བསྡུས། ས་གང་ན་ཡོད། ངེས་ཚིག་དང་གསུམ་ལས། དང་པོ་འཆད་པ་ལ།
གནས་དང་གནས་མིན་ཤེས་པ་བཅུ། །ཞེས་སོགས་རྐང་པ་དྲུག་བྱུང་། སྟོབས་
བཅུ་པོ་དེ་ཤེས་པ་བཅུས་བསྡུས་ཏེ། གནས་དང་གནས་མིན་མཁྱེན་པའི་
སྟོབས་ཤེས་པ་བཅུས་བསྡུས། ལས་དང་དེའི་འབྲས་བུ་རྣམ་པར་སྨིན་པ་
མཁྱེན་པའི་སྟོབས་ལ་འགོག་ཤེས་དང་ལམ་ཤེས་མ་གཏོགས་པའི་ཤེས་པ་

བརྒྱད་ཀྱིས་བསྡུས་པ་ཡོད། བསམ་གཏན་བཞི་དང་སོགས་པ་རྣམ་པར་ཐར་
པ་བརྒྱད་དང་། ཏིང་ངེ་འཛིན་གསུམ་དང༌། སྙོམས་འཇུག་གཉིས་དང་།
མཐར་གནས་དགུ་སོགས་མཁྱེན་པའི་སྟོབས་དང་། མོས་པ་སྣ་ཚོགས་མཁྱེན་
པའི་སྟོབས། ཁམས་སྣ་ཚོགས་མཁྱེན་པའི་སྟོབས་རྣམས་ལ་ནི་འགོག་ཤེས་མ་
གཏོགས་པའི་ཤེས་པ་དགུས་བསྡུས་པའི་ཆ་ཡོད།
དམྱལ་བ་ནས་སངས་རྒྱས་
ཀྱི་བར་དུ་འགྲོ་བའི་ལམ་དེ་རྒྱུ་དང་འབྲས་བུ་མཁྱེན་པའི་སྟོབས་དག་ལ་ཤེས་
པ་བཅུས་བསྡུས་པ་ཡོད་པའམ། ལམ་དེ་རྒྱུ་འབའ་ཞིག་མཁྱེན་པ་ལ་བྱེད་ན་
འགོག་ཤེས་མ་གཏོགས་པའི་དགུས་བསྡུས་པ་ཡོད་དེ། སྔོན་གྱི་གནས་རྗེས་སུ་
དྲན་པ་མཁྱེན་པ་དང་། རང་གཞན་གྱི་འཆི་འཕོ་བ་དང་། སྐྱེ་བ་མཁྱེན་པའི་
སྟོབས་གཉིས་ནི་ཀུན་རྫོབ་ཤེས་པས་བསྡུས།
ཟག་པ་ཟད་པ་མཁྱེན་
( ༡་ན) སྟོབས་ནི་ཟག་ཟད་འགོག་བདེན་འབའ་ཞིག་མཁྱེན་པ་ལ་བྱེད་ན་ཆོས་
ཤེས་རྗེས་ཤེས་འགོག་ཤེས་ཟད་ཤེས་མི་སྐྱེ་བ་ཤེས་པ་ཀུན་རྫོབ་ཤེས་པ་དྲུག་
གིས་བསྡུས། ཟག་པ་ཟད་པའི་རྒྱུད་ལ་ཡོད་པའི་མཁྱེན་པ་ལ་འདོད་ན་ཤེས་པ་
བཅུས་བསྡུས་པ་ཡིན་པའི་ཕྱིར།
གཉིས་པ་ནི། སྔོན་གནས་འཆི་འཕོ་སྐྱེ་བའི་སྟོབས། །ཞེས་སོགས་
ཕྱེད་དང་གསུམ་བྱུང༌། སྟོབས་བཅུ་པོ་དེ་ས་གང་ན་ཡོད་ཀྱི་ཁྱད་པར་ཡོད་དེ།
སྔོན་གྱི་གནས་དང་འཆི་འཕོ་སྐྱེ་བ་མཁྱེན་པའི་སྟོབས་གཉིས་བསམ་གཏན་གྱི་
དངོས་གཞི་བཞི་པོ་དག་ན་ཡོད། དེ་གཉིས་ཀྱི་ལྷག་མ་སྟོབས་བརྒྱད་ནི་འདོད་
པ་དང་བསམ་གཏན་བཞི། གཟུགས་མེད་བཞི་སྟེ་ས་རྣམས་ཀུན་ཐམས་ཅད་
ན་ཡོད་པའི་ཕྱིར། ཟག་མེད་རྣམས་ནི་ཟག་མེད་ཀྱི་ས་རྣམས་ལ་རྟེན་ལ། ཀུན་
རྫོབ་ཤེས་པའི་སྟོབས་རྣམས་ནི་ས་ཐམས་ཅད་ལ་རྟེན་པའི་ཕྱིར། ལུས་རྟེན་ནི་
འཛམ་བུའི་གླིང་པའི་སྐྱེས་པ་ཁོ་ནའི་རྟེན་ཅན་ཡིན་ནོ། །
གསུམ་པ་འཆད་པ་ལ། ཅིའི་ཕྱིར། འདི་སྟོབས་གང་ཕྱིར་ཐོགས་མི་མངའ། །
445 

r/
T
ཞེས་གསུངས། རྒྱུ་མཚན་ཅིའི་ཕྱིར། སངས་རྒྱས་ཁོ་ནའི་རྒྱུད་ལ་ཡོད་པའི་དེ་
རྣམས་ལ་སྟོབས་ཞེས་བྱ་ཞེ་ན། དེ་རྣམས་སངས་རྒྱས་འདིའི་རྒྱུད་ལ་ཡོད་པ་དེ་
ལ་སྟོབས་ཞེས་པའི་རྒྱུ་མཚན་ཡོད་དེ། རྒྱུ་མཚན་གང་གི་ཕྱིར་ན། སངས་རྒྱས་
ཀྱིས་ཤེས་བྱ་ཐམས་ཅད་ཆགས་ཐོགས་མི་མངའ་བར་མཁྱེན་པའི་ཕྱིར། གཉིས་
པ་སྐུའི་སྟོབས་འཆད་པ་ལ། སྐུ་ལ་སྲེད་མེད་བུ་ཡི་སྟོབས། །ཞེས་སོགས་ཐྫོཀ་
གཅིག་བྱུང་། སངས་རྒྱས་ཀྱི་སྐུའི་སྟོབས་ཡོད་དེ། སངས་རྒྱས་ཀྱི་སྐུ་ལ་སྲེད་
མེད་ཀྱི་བུའི་སྟོབས་མངའ་བའི་ཕྱིར། སྔོན་གྱི་སློབ་དཔོན་གཞན་དག་ནི་སྐུའི་
ཚིགས་སུམ་བརྒྱ་དྲུག་ཅུ་རྩ་གཉིས་པོ་རེ་རེ་ནས་སྲེད་མེད་ཀྱི་བུའི་སྟོབས་
མངའ་བའི་ཕྱིར་ཟེར། སྲེད་མེད་ཀྱི་བུའི་སྟོབས་ཀྱི་ཚད་ཡོད་དེ། གླང་ཆེན་
( ༡་བ)ཕལ་པ་དང་སོགས་པ་སྤོས་ཀྱི་གླང་པོ་ཆེ་དང་། ཚན་པོ་ཆེ་ཆེན་པོ་
དང་། རབ་གནོན་དང་། ཡན་ལག་མཆོག་དང༌། སྟོབས་མཆོག་དང་། སྲེད་
མེད་ཀྱི་བུ་དེ་བདུན་པོ་དེ་རྣམས་སྔ་མ་སྔ་མ་ལས་ཕྱི་མ་ཕྱི་མ་སྟོབས་བཅུ་
འགྱུར། གླགས་པ་སྟེ་ཆེ་བའི་སྟོབས་ནི་དེའི་སྟོབས་ཡིན་པའི་ཕྱིར། སྐུའི་སྟོབས་
དེ་སྐྱེ་མཆེད་གང་ཡིན་གྱི་ཁྱད་པར་ཡོད་དེ། དེ་རེག་བྱའི་སྐྱེ་མཆེད་ཡིན་པའི
ཕྱིར།
གཉིས་པ་མི་འཇིགས་པ་བཤད་པ་ནི། མི་འཇིགས་པ་ནི་རྣམ་པ་བཞི། །ཞེས་
གསུངས། དོན་ནི། མི་འཇིགས་པ་ནི་རྣམ་པ་བཞི་ཡོད་དེ། རང་དོན་སྤངས་
རྟོགས་དམ་བཅའ་བ་ལ་མི་འཇིགས་པ་གཉིས། གཞན་དོན་སྤངས་གཉེན་དམ་
བཅས་པ་ལ་མི་འཇིགས་པ་གཉིས་དང་བཞི་ཡོད་པའི་ཕྱིར། མི་འཇིགས་པ་
བཞི་པོ་དེ་ཤེས་པ་བཅུས་བསྡུས། ཇི་ལྟར་སྟེ་དཔེར་ན། སྟོབས་དང་པོ་ཤེས་པ་
བཅུ་དང་ས་ཐམས་ཅད་ཀྱིས་བསྡུས་པ་བཞིན་དུ། མི་འཇིགས་པ་དང་པོ་རང་
དོན་རྟོགས་པ་ཕུན་ཚོགས་བརྙེད་པར་དམ་བཅས་པ་ལ་མི་འཇིགས་པ་ཤེས་
པ་བཅུ་དང་ས་ཐམས་ཅད་ཀྱིས་བསྡུས། སྟོབས་བཅུ་པ་ལ། ཤེས་པ་དྲུག་གམ་
416

16
[
L
2
J
་དུ་མི་འཇིགས་པ་གཉིས་པ་རང་དོན་
བཅུས་བསྡུས་པ་གཉིས་ཡོད་པ་བཞིན་དུ་མི་འཇིགས་
སྤངས་པ་ཕུན་ཚོགས་བརྙེད་པར་དམ་བཅས་པ་ལ་མི་འཇིགས་པ་ཤེས་པ་
དྲུག་གམ་ས་ཐམས་ཅད་ཀྱིས་བསྡུས་པ་ཡོད། སྟོབས་གཉིས་པ་ལས་འབྲས་
མཁྱེན་པའི་སྟོབས་ཤེས་པ་བརྒྱད་དང་ས་ཐམས་ཅད་ཀྱིས་བསྡུས་པ་བཞིན་དུ་
མི་འཇིགས ་པ ་ག སུམ ་པ ་ཤེས་པ་བརྒྱད་དང་ས་ཐམས་ཅད་ཀྱིས་བསྡུས།
སྟོབས་བདུན་པ་ལ་ཤེས་པ་བཅུ་དང་དགུས་བསྡུས་པ་ཡོད་པ་དེ་བཞིན་དུ་མི་
འཇིགས་པ་བཞི་པ་ཤེས་པ་བཅུ་འམ་དགུ་དང་ས་ཐམས་ཅད་ཀྱིས་བསྡུས་པ་
ཡོད་པའི་ཕྱིར།
དྲན་དང་ཤེས་བཞིན་བདག་ཉིད་
གསུམ་པ་དྲན་པ་ཉེར་གཞག་ནི།
གསུམ། །ཞེས་པས་འཆད། དྲན་པ་ཉེར་( ༡༡ན) གཞག་གསུམ་ཡོད་དེ། འཁོར་
གུས་པར་ཆོས་ཉན་པ་ལ་རྗེས་སུ་ཆགས་པ་སྤངས་པའི་དྲན་པ་ཉེར་གཞག་
དང་། མ་གུས་པར་ཆོས་ཉན་པ་ལ་རྗེས་སུ་ཁྲོ་བ་སྤངས་པའི་དེ་དང་། གུས་མ་
གུས་འདྲེས་མ་ལ་དེ་གཉིས་ཀར་མི་འབྱུང་བར་བཏང་སྙོམས་སུ་གནས་པའི་
དྲན་པ་ཉེར་གཞག་གསུམ་ཡོད་པའི་ཕྱིར། དྲན་པ་དང་ཤེས་རབ་ཤེས་བཞིན་
གསུམ་པོ་གང་རུང་གི་བདག་ཉིད་དུ་གྱུར་པས་རབ་ཏུ་ཕྱེ་བས་སངས་རྒྱས་ཀྱི་
ཡོན་ཏན་དེ། སངས་རྒྱས་ཀྱི་དྲན་པ་ཉེར་གཞག་གི་མཚན་ཉིད་ཡིན།
བཞི་པ་ཐུགས་རྗེ་ཆེན་པོ་འཆད་པ་ལ། ཐུགས་རྗེ་ཆེན་པོ་ཀུན་རྫོབ་བློ། །
ཞེས་སོགས་ཤློོཀ་གཅིག་བྱུང༌། ཐུགས་རྗེ་ཆེན་པོའི་མཚན་ཉིད་ཡོད་དེ། ཉིད་
མཚན་དུས་དྲུག་ཏུ་སེམས་ཅན་ལ་རྟོགས་པར་མཛད་པའི་ཀུན་རྫོབ་པའི་བློ་
གང་ཞིག །ཁྱད་ཆོས་ལྔས་ཁྱད་པར་དུ་བྱས་པ། ཐུགས་རྗེ་ཆེན་པོའི་མཚན་
ཉིད་ཡིན་པའི་ཕྱིར། ཐུགས་རྗེ་ཆེན་པོ་ཁྱད་ཆོས་ལྔ་དང་ལྡན་དེ། རྒྱུའི་
ཁྱད་པར་རང་གི་རྒྱུར་གྱུར་པའི་ཚོགས་གཉིས་རྒྱ་ཆེན་པོ་ལས་ཡང་དག་པར་
འགྲུབ་པ་དང་། རྣམ་པའི་ཁྱད་པར་སྡུག་བསྔལ་གསུམ་ལ་རྟོགས་པའི་
447 

་
03
ཅན་ཡིན་པ་དང་། སྤྱོད་ཡུལ་གྱི་ཁྱད་པར་།
སྤྱོད་ཡུལ་གྱི་ཁྱད་པར་ཁམས་གསུམ་གྱི་སེམས་ཅན་ཐམས་
ཅད་ལ་དམིགས་པ་དང་། འཇུག་ཚུལ་གྱི་ཁྱད་པར་སེམས་ཅན་ཐམས་ཅད་
འདུ་བྱེད་ཀྱི་སྡུག་བསྔལ་དང་བྲལ་འདོད་པར་མཉམ་པ་ཉིད་དུ་འཇུག་པའི་
ཕྱིར་དང་། ངོ་བོའི་ཁྱད་པར་ཀུན་རྫོབ་ཤེས་པའི་ཤེས་རབ་ཡིན་པས་ཆེས་རྣོ་
བ་དང་ཆེས་ཆེན་པོ་ཡིན་པའི་ཕྱིར། ཐུགས་རྗེ་ཆེན་པོ་དང་སྙིང་རྗེ་ཆེན་པོ་
གཉིས་ལ་ཁྱད་པར་མེད་པར་ཐལ། རྣམ་འགྲེལ་ལས། སྒྲུབ་བྱེད་ཐུགས་རྗེ་
སྒོམས་ལས་ཏེ། །ཞེས་( ༡༡་) དེ་གཉིས་ལ་ཁྱད་པར་མེད་པར་བཤད་པའི་ཕྱེར་
ན་མ་ཁྱབ་སྟེ། སྐབས་འདིར་དེ་གཉིས་ལ་ཐ་དད་དུ་བྱ་བ་སྟེ་ཁྱད་པར་རྣམ་པ་
བརྒྱད་ཡོད་པའི་སྒོ་ནས་དེ་གཉིས་འགལ་བའི་ཕྱིར། ཐ་དད་དུ་བྱ་བ་རྣམ་པ་
བརྒྱད་ཡང་ཡོད་དེ། ངོ་བོའི་ཁྱད་པར་སྙིང་རྗེ་ཆེན་པོ་ཞེ་སྡང་མེད་པ་དང་།
ཐུགས་རྗེ་ཆེན་པོ་གཏི་མུག་མེད་པ་ཡིན་པའི་ཕྱིར། དམིགས་པའི་ཁྱད་ང་ར་
སྙིང་རྗེ་ཆེན་པོས་འདོད་པའི་སེམས་ཅན་ལ་དམིགས། ཐུགས་རྗེ་ཆེན་པོས་
ཁམས་གསུམ་ཀའི་སེམས་ཅན་ལ་དམིགས། རྣམ་པའི་ཁྱད་པར་སྙིང་རྗེ་ཆེན་
པོ་སྡུག་བསྔལ་གྱི་སྡུག་བསྔལ་གཅིག་པོ་དང་འབྲལ་བར་འདོད་པའི་རྣམ་པ་
ཅན་དང་། ཐུགས་རྗེ་ཆེན་པོ་སྡུག་བསྔལ་གསུམ་ཀ་དང་འབྲལ་བར་འདོད་
པའི་རྣམ་པ་ཅན་ཡིན་པའི་ཕྱིར། སའི་ཁྱད་པར་སྙིང་རྗེ་ཆེན་པོ་བསམ་གཏན་
བཞི་ལ་རྟེན། ཐུགས་རྗེ་ཆེན་པོ་བསམ་གཏན་བཞི་པ་ཁོ་ན་ལ་རྟེན། རྟེན་གྱི་
ཁྱད་པར་སྙིང་རྗེ་ཆེན་པོ་ཉན་རང་གི་རྒྱུད་ལ་ཡོད་པ། ཐུགས་རྗེ་ཆེན་པོ་
སངས་རྒྱས་ཁོ་ནའི་རྒྱུད་ལ་ཡོད་པ། ཐོབ་ཚུལ་གྱི་ཁྱད་པར་སྙིང་རྗེ་ཆེན་པོ་
འདོད་པ་ལ་འདོད་ཆགས་དང་བྲལ་བས་ཐོབ། ཐུགས་རྗེ་ཆེན་པོ་སྲིད་རྩེ་ལ་
འདོད་ཆགས་དང་བྲལ་བས་ཐོབ་དགོས་པ་དང༌། ནུས་པའི་ཁྱད་པར་སྙིང་རྗེ་
ཆེན་པོས་དོན་ཡོངས་སུ་མི་སྐྱོབ་པ་དང་། ཐུགས་རྗེ་ཆེན་པོས་དོན་ཡོངས་སུ་
སྐྱོབ་པ་དང་། བྱེད་ལས་ཀྱི་ཁྱད་པར་སྙིང་རྗེ་ཆེན་པོ་མི་འདྲ་བ་དང་། ཐུགས་
448 

རྗེ་ཆེན་པོ་འདྲ་བར་འཇུག་པའི་ཁྱད་པར་བརྒྱད་ཡོད་པའི་ཕྱིར།
གསུམ་པ་འཇུག་བསྡུ་བ་ནི། སངས་རྒྱས་ཐམས་ཅད་རྣམ་པ་ཐམས་ཅད་
དུ་མཉམ་མམ་ཞེ་ན། དེའི་ལན་འཆད་པ་ལ། སངས་རྒྱས་ཐམས་ཅད་ཚོགས་
དང་ནི། །ཞེས་སོགས་Īཀ་གཅིག་བྱུང༌། སངས་རྒྱས་ཐམས་ཅད་མཉམ་པ་
ཉིད་གསུམ་གྱིས་མཉམ་པ་ཡིན་ཏེ། ( ༡༢ན)སངས་རྒྱས་ཐམས་ཅད་རྒྱུ་ཚོགས་
གཉིས་རྫོགས་པ་ལས་གྲུབ་པ་མཉམ་པ་ཉིད་དང་། འབྲས་བུ་ཆོས་སྐུ་ཐོབ་པར་
མཉམ་པ་དང་། འཕྲིན་ལས་འགྲོ་བའི་མཐོ་རིས་དང་ཐར་པའི་དོན་སྒྲུབ་པར་
སྤྱོད་པའི་ཐུགས་རྗེ་ཆེན་པོ་ཐོབ་པ་གསུམ་གྱི་མཉམ་པའི་ཕྱིར། སྐུ་ཚེ་རིང་ཐུང་
དང་། རིགས་བཟང་ངན་དང་། སྐུ་བོང་ཚོད་ཆེ་ཆུང་མི་མཉམ་སྟེ། དེ་དག་
གདུལ་བྱའི་བསམ་པ་དང་མཐུན་པར་སྟོན་པའི་ཕྱིར།
འཕགས་པ་དང་ཐུན་མོང་བ་བཤད་པ།
གཉིས་པ་ཐུན་མོང་བའི་ཡོན་ཏན་བཤད་པ་ལ། བསྟན་བཤད་གཉིས།
དང་པོ་ནི། འོ་ན་ཐུན་མོང་བའི་ཡོན་ཏན་ཇི་ལྟ་བུ་ཞེ་ན། དེ་འཆད་པ་ལ།
ཆོས་གཞན་སློབ་དང་ཐུན་མོང་ཡིན། །ཞེས་སོགས་གློག་གཅིག་བྱུང་། མ་
༈འདྲེས་པའི་ཆོས་བཅོ་བརྒྱད་ལས་གཞན་པའི་ཡོན་ཏན་གྱི་ཆོས་གཞན་སངས་
རྒྱས་དང་། ཉན་རང་འཕགས་པ་དང་། བྱང་སེམས་འཕགས་པ་དང་ཐུན་
མོང་བ་དང་། ཡོན་ཏན་ཁ་ཅིག་སོ་སོ་སྐྱེ་བོ་དང་ཐུན་མོང་བ་ཡིན་པ་ཡང་
ཡོད་ཏེ། ཉོན་མོངས་མེད་པའི་ཏིང་ངེ་འཛིན་དང༌། སྨོན་ནས་ཤེས་པ་དང་།
སོ་སོ་ཡང་དག་པ་རིག་པ་བཞི་དང༌། མངོན་ཤེས་དྲུག་པོ་རྣམས་ནི་ཉན་རང་
བྱང་སེམས་འཕགས་པ་དང་ཐུན་མོང་བ་དང༌། སོགས་པས་བསྡུས་པ་མངོན་
ཤེས་དང་པོ་ལྔ་དང་བསམ་གཏན་བཞི་དང༌། གཟུགས་མེད་བཞི་དང་། ཚད་
མེད་བཞི་དང་། རྣམ་པར་ཐར་པ་བརྒྱད་དང་། ཟིལ་གནོན་བརྒྱད། ཟད་པར་

Ú
བཅུ་དང༌། ། ཏིང་ངེ་འཛིན་གསུམ་ནི་སྐྱེ་འཕགས་གཉིས་ཀ་དང་ཐུན་མོང་བ་
ཡིན་པའི་ཕྱིར།
གཉིས་པ་ལ། འཕགས་པ་དང་ཐུན་མོང་བ་བཤད་པ། སྐྱེ་འཕགས་གཉིས་
ཀ་དང་ཐུན་མོང་བ་བཤད་པ་གཉིས། དང་པོ་ལ་བཞི། ཉོན་མོངས་མེད་པ་
དང་། སྨོན་ནས་ཤེས་པ་དང་། སོ་སོ་( ༡༢་) ཡང་དག་པ་རིག་པ་བཞི དང་།
ཐོབ་ཚུལ་བཤད་པའོ། །
དང་པོ་ནི། ཉོན་མོངས་མེད་དང་སྨོན་གནས་ཤེས། །ཞེས་བཤད་ན། ཉོན་
མོངས་མེད་པའི་ཏིང་ངེ་འཛིན་གང་ཞེ་ན། དེ་འཆད་པ་ལ། ཉོན་མོངས་མེད་
པ་ཀུན་རྫོབ་ཤེས། །ཞེས་སོགས་Īཀ་གཅིག་བྱུང༌། ཉོན་མོངས་མེད་པའི་ཏིང་
ངེ་འཛིན་ཆོས་ཅན། ཁྱད་ཆོས་ལྔ་དང་ལྡན་ཏེ། ངོ་བོ་ཀུན་རྫོབ་ཤེས་པ་ཡིན་པ།
ས་བསམ་གཏན་གྱི་ཡ་མཐའ་བཞི་པ་ཁོ་ན་ལ་རྟེན་པ། རྒྱུད་ཀྱི་ཁྱད་པར་མི་
གཡོ་བའི་ཆོས་ཅན་གྱི་དགྲ་བཅོམ་པ་ཁོ་ནའི་རྒྱུད་ཀྱིས་བསྡུས་པ། རྟེན་གྱི་ཁྱད་
པར་གླིང་གསུམ་གྱི་མི་ཁོ་ནའི་རྟེན་ལ་སྐྱེད་པ། དམིགས་པ་ནི་འདོད་པར་
གཏོགས་པའི་སྒོམ་སྤང་ཉོན་མོངས་པ་མ་སྐྱེས་པ་མ་འོངས་པ་དང་། འདོད་
ཆགས་སོགས་གཞིར་བཅས་པ་རྣམས་ལ་དམིགས་ནས་རྣམ་པ་དེ་མི་སྐྱེ་བར་
གྱུར་ཅིག་སྙམ་པའི་སྤྱོད་ཡུལ་ཅན་ཡིན་པའི་ཕྱིར། སྒོམ་སྤང་ནི་བདེན་པ་དང་
པོ་གཉིས་ལ་དམིགས་པས་གཞི་དང་བཅས་པ་ཡིན་ནོ། །
གཉིས་པ་ནི། སྨོན་ནས་ཤེས་པའང་དེ་བཞིན་ནོ། །ཞེས་སོགས་རྐང་པ་
གཉིས་ཀྱིས་འཆད། དགྲ་བཅོམ་པས་རབ་མཐའི་བསམ་གཏན་ལ་མཉམ་པར་
གཞག་ནས་འདི་དང་འདི་ཤེས་པར་བྱའོ་སྙམ་དུ་སྨོན་ནས་ཤེས་པའང་ཆོས་
ཅན། ཁྱད་ཆོས་ལྔ་དང་ལྡན་ཏེ། ངོ་བོ་ས་རྒྱུད་རྟེན་རྣམས་ཉོན་མོངས་མེང་
པའི་ཏིང་ངེ་འཛིན་བཞིན་ཡིན་པ། སྨོན་ནས་ཤེས་པ་དེའི་དམིགས་པ་ཆོས་
ཐམས་ཅད་ལ་དམིགས་ནས་རྣམ་པ་འདི་ཤེས་པར་བྱའོ་སྙམ་པའི་ཁྱད་པར་
150 

རྣམས་དང་ལྡན་པའི་ཕྱིར།
གསུམ་པ་ནི། དེ་བཞིན་ཆོས་དོན་ངེས་ཚིག་དང་། །ཞེས་སོགས་ཤློོཀ་
གསུམ་གྱིས་འཆད། སོ་སོ་ཡང་དག་པ་རིག་པ་བཞིའི་རྒྱུད་དང་རྟེན་པའི་ཁྱད་
པར་ཡོད་དེ། ཉོན་མོངས་( ༡༣ན) མེད་པའི་ཏིང་ངེ་འཛིན་མི་གཡོ་བའི་ཆོས་
ཅན་གྱི་དགྲ་བཅོམ་པ་ཁོ་ནའི་རྒྱུད་ཀྱིས་བསྡུས་པ་དང་། རྟེན་གླིང་གསུམ་གྱི་
མི་ཁོ་ནས་སྐྱེད་པ་དེ་བཞིན་དུ་ཆོས་དང་དོན་དང་ངེས་ཚིག་དང་སྤོབས་པ་སོ་
སོ་ཡང་དག་པ་རིག་པ་བཞིའང་མི་གཡོ་བའི་ཆོས་ཅན་གྱི་དགྲ་བཅོམ་པ་ཁོ་
ནའི་རྒྱུད་དང་། རྟེན་གླིང་གསུམ་གྱི་མི་ཁོ་ནས་སྐྱེད་པར་བྱེད་པ་ཡིན་པའི་
ཕྱིར། སོ་སོ་ཡང་དག་རིག་པ་དང་པོ་གསུམ་གྱི་དམིགས་པ་ནི་ཡོད་དེ། གོ་
རིམས་བཞིན་དུ་ལུང་གི་ཆོས་རྣམས་ཀྱི་མིང་ཚིག་ཡི་གེའི་ཚོགས་ཆོས་སོ་སོས་
ཡང་དག་རིག་པའི་དམིགས་ཡུལ་དང་། ཆོས་རྣམས་ཀྱི་རང་གི་མཚན་ཉིད་
དམ་མྱང་འདས་ནི་དོན་སོ་སོ་ཡང་དག་རིག་པའི་དམིགས་ཡུལ་དང་། རྒྱུ་
མཚན་ཅན་གྱི་ངག་སྟེ་ཚིག་ལ་ཐོགས་པ་མེད་པར་ཤེས་པ་ནི་ངེས་ཚིག་སོ་སོ་
ཡང་དག་པར་རིག་པའི་དམིགས་ཡུལ་ཡིན་པའི་ཕྱིར།
བཞི་པ་སྤོབས་པ་སོ་སོ་ཡང་དག་རིག་པ་ནི། དོན་དང་འབྲེལ་བའི་རིག་
པ་དང་། དེ་ཐག་ཐོགས་མེད་པར་གཞན་ལ་མངོན་པར་བརྗོད་པ་ཤེས་པ་
སྤོབས་པ་སོ་སོ་ཡང་དག་པར་རིག་པའི་དམིགས་ཡུལ་ཡོད་དེ། ངག་དང་ལམ་
དེའི་དམིགས་ཡུལ་ཡིན་པའི་ཕྱིར། འོ་ན་སོ་སོ་ཡང་དག་རིག་པ་བཞི་ཤེས་པ་
བཅུ་པོ་གང་གིས་བསྡུས། ས་གང་ན་ཡོད་ཅེ་ན། ཡོད་དེ། སྤོབས་པ་སོ་སོ་ཡང་
དག་པར་རིག་པ་འགོག་ཤེས་མ་གཏོགས་པའི་ཤེས་པ་དགུས་བསྡུས། དེ་ས་
དགུ་པོ་ཐམས་ཅད་ན་ཡོད། དོན་སོ་སོ་ཡང་དག་པར་རིག་པའི་དོན་ཤེས་བྱ་
ཐམས་ཅད་ལ་བྱས་ན། ཤེས་པ་བཅུས་བསྡུས་པའམ། དོན་གྱི་མཆོག་མྱ་ངན་
ལས་འདས་པ་ལ་བྱེད་ན། འགོག་ཤེས་དང་ཆོས་ཤེས་རྗེས་ཤེས་ཀུན་རྫོབ་ཤེས་
151

པ། ཟད་པ་དང་། མི་སྐྱེ་བ་ཤེས་པ་དང་དྲུག་གིས་བསྡུས། ༨ ༡༣་) དོན་སོ་སོ་
ཡང་དག་པར་རིག་པ་དེ་ནི་ས་དགུ་པོ་ཀུན་ན་ཡོད། སྤོབས་པ་དང་དོན་སོ་སོ་
ཡང་དག་རིག་པ་གཉིས་ལས་གཞན་ཆོས་དང་ངེས་ཚིག་སོ་སོ་ཡང་དག་པར་
རིག་པ་ཀུན་རྫོབ་ཤེས་པས་བསྡུས། ཆོས་སོ་སོ་ཡང་དག་རིག་པ་འདོད་པ་དང་
བསམ་གཏན་བཞི་པོ་དག་ཁོ་ན་ན་ཡོད། ངག་སྟེ་ངེས་ཚིག་རིག་པ་ནི་འདོད་
པ་དང་བསམ་གཏན་དང་པོ་ཁོ་ན་ན་ཡོད་པའི་ཕྱིར།
བཞི་པ་ཐོབ་ཚུལ་ནི། མ་ཚང་བར་ནི་དེ་ཐོབ་མེད། །ཅེས་སོགས་རྐང་པ་
དྲུག་གིས་འཆད། སོ་སོ་ཡང་དག་པར་རིག་པ་བཞི་མ་ཚང་བར་གང་རུང་
གཅིག་ཐོབ་པ་མེད་དེ།བཞི་པོ་དེ་ལྷན་ཅིག་ཁོ་ནར་ཐོབ་པའི་ཕྱིར། ཉོན་
མོངས་མེད་པ་སྨོན་ནས་ཤེས་པ་སོ་སོ་ཡང་དག་པར་རིག་པ་བཞི་དང་ཡོན་
ཏན་དྲུག་པོ་དེ་ས་གང་གིས་ཐོབ་པ་ཡོད་དེ། ཡོན་ཏན་དྲུག་པོ་དེ་དག་བསམ་
གཏན་རབ་ཀྱི་མཐའ་མ་སྟེ་བསམ་གཏན་བཞི་པའི་སྟོབས་ཀྱིས་ཐོབ་པའི་ཕྱིར།
བསམ་གཏན་གྱི་རབ་མཐའ་དེ་ལ་ནི་རྣམ་པ་དྲུག་ཡོད་དེ། རང་ཉིད་དང་ཉོན་
མོངས་མེད་པ་སྨོན་ནས་ཤེས་དང་ཆོས་དོན་སྤོབས་པ་སོ་སོ་ཡང་དག་པར་
རིག་པ་རྣམས་སུ་ཡོད་པའི་ཕྱིར། བསམ་གཏན་བཞི་པ་དེ་ལ་བསམ་གཏན་གྱི་
རབ་མཐའ་ཞེས་བྱ་སྟེ། དེ་སྐྱོན་བརྒྱད་ལས་གྲོལ་བས་རབ་བམ། ཡང་ན་
འཕེལ་བའི་རབ་ཡིན་པས་རབ་དང་། བསམ་གཏན་གྱི་ཡ་མཐའ་ཡིན་པས་དེ་
ལྟར་བརྗོད་པའི་ཕྱིར། རབ་མཐའི་བསམ་གཏན་བཞི་པ་དེ་འགྲུབ་ཚུལ་ཡོང་
དེ། འདོད་པ་ནས་སྲིད་རྩེའི་བར་ས་ཀུན་གྱི་སྙོམས་འཇུག་ལུགས་དང་མཐུན་
པ་དང་མི་མཐུན་པ་མཉམ་པར་གཞག་པར་བྱས་ནས་ཆུང་ངུ་བསམ་གཏན་
དང་པོ་ལས་འབྲིང་གཉིས་པ་དེ་ལས་ཆེན་པོ་གསུམ་པ་ལས་སྙོམས་པར་
འཇུག་པ་ནི་འཕེལ་བའི་( ༡༤ན) རབ་ཡིན་ལ། རབ་དེའི་མཐའ་ཡིན་པས
བསམ་གཏན་བཞི་པ་ནི་འཕེལ་བའི་རབ་ཏུ་ཕྱིན་པའི་ཕྱིར། ཡོན་ཏན་དྲུག་པོ་

དེ་དག་ཐོབ་ཚུལ་ཡོད་དེ། སངས་རྒྱས་ལས་གཞན་པའི་གང་ཟག་གི་རྒྱུད་ལ་
ཡོད་པའི་ཡོན་ཏན་དེ་དག་སྦྱོར་བ་འབད་རྩོལ་ལས་སྐྱེས། སངས་རྒྱས་ཀྱིས་ནི་
འབད་མེད་དུ་ཐོབ་པའི་ཕྱིར།
སྐྱེ་འཕགས་གཉིས་ཀ་དང་ཐུན་མོང་བ་བཤད་པ།
༈ གཉིས་པ་ཐུན་མོང་བའི་ཡོན་ཏན་བཤད་པ་ལ། དབྱེ་བ། ངོ་བོ། ཆོས་
ཀྱི་ཁྱད་པར། མངོན་ཤེས་ཀྱིས་བསྡུས་པའི་ཡོན་ཏན། མངོན་ཤེས་ལྔ་རྒྱས་པར་
བཤད་པ་དང་ལྔ། དང་པོ་འཆད་པ་ལ། རྫུ་འཕྲུལ་རྣ་བ་ཡིད་དང་ནི། །ཞེས་པ་
ནས། མངོན་ཤེས་རྣམ་དྲུག་ཅེས་པའི་བར་གསུངས། མངོན་ཤེས་རྣམ་པ་དྲུག་
ཡོད་དེ། རྫུ་འཕྲུལ་གྱི་མངོན་ཤེས་དང་། ལྷའི་རྣ་བའི་མངོན་ཤེས་དང་གཞན་
གྱི་ཡིད་དེ་སེམས་ཤེས་པའི་དེ་དང་ནི། སྔོན་གྱི་ཚེ་རབས་རྗེས་སུ་དྲན་པའི་དེ་
དང་། འཆི་འཕོ་བ་དང་། སྐྱེ་བ་ཤེས་པ་དང༌། ཟག་པ་ཟད་པའི་ཤེས་པ་
མངོན་དུ་བྱས་པའི་མངོན་ཤེས་རྣམས་སུ་ཡོད་པའི་ཕྱིར།
༈
གཉིས་པ་ངོ་བོ་འཆད་པ་ལ། རྣམ་གྲོལ་བློ་ཞེས་སོགས་རྐང་པ་ཕྱེད་དང་
ལྔ་གསུངས། མངོན་ཤེས་དྲུག་པོ་དེ་ཤེས་པ་གང་གིས་བསྡུས་ཀྱི་ཁྱད་པར་ཡོད་
དེ། མངོན་ཤེས་དྲུག་ཀ་རྣམ་པར་གྲོལ་བའི་བློ་ཡིན་ཅིང་། གསུམ་པ་དང་དྲུག་
པ་ལས་གཞན་བཞི་ནི་ཀུན་རྫོབ་ཤེས་པ་ཡིན། གཞན་གྱི་སེམས་ཤེས་པ་ལ་ཟག་
བཅས་ཀུན་རྫོབ་ཤེས་པ་དང་ཕ་རོལ་སེམས་ཤེས་གཉིས་དང་། ཟག་མེད་ལ་
ཆོས་ཤེས་རྗེས་ཤེས་ལམ་ཤེས་གསུམ་སྟེ་ཤེས་པ་ལྔ་ཡོད་པ་ཡིན། ཟག་པ་ཟད་
པའི་མངོན་ཤེས་ནི་མཁྱེན་པའི་སྟོབས་བཞིན་དུ་ཤེས་པ་དྲུག་གམ་བཅུས་
བསྡུས་པ་( ༡༤བ)ཡིན་པའི་ཕྱིར།
གསུམ་པ་ཆོས་ཀྱི་ཁྱད་པར་ལ། ས། ཡུལ། ཐོབ་ཚུལ། དྲན་པ་ཉེར་གཞག་
གང་ཡིན། དགེ་མི་དགེ་ལུང་མ་བསྟན་གྱི་ཁྱད་པར་དང་ལྔ༌། དང་པོ་ས་གང་

ན་ཡོད་ཅེ་ན། དེ་འཆད་པ་ལ། ལྔ་ནི་བསམ་གཏན་བཞི་དག་ན།
གསུངས། མངོན་ཤེས་དང་པོ་ལ་བསམ་གཏན་གྱི་དངོས་གཞི་བཞི་པོ་དག་ན་
ཡོད་དེ། དེ་ལམ་སླ་བ་ལ་རྟེན་པའི་ཕྱིར། དྲུག་པ་ཟག་མེད་ས་དགུ་ན་ཡོད།
གཉིས་པ་ཡུལ་ནི། རང་དང་འོག་སའི་ཡུལ་ཅན་ཡིན། །ཞེས་པས་འཆད།
མངོན་ཤེས་དྲུག་པོ་དེ་དག་གི་ཡུལ་ཡོད་དེ། དེ་རྣམས་རང་ས་དང་འོག་སའི་
ཡུལ་ཅན་ཡིན་པའི་ཕྱིར། གསུམ་པ་ཐོབ་ཚུལ་ནི། འཐོབ་བྱ་འདྲིས་པ་ཆགས་
བྲལ་བས། །ཞེས་པས་འཆད། མངོན་ཤེས་དེ་དག་འཐོབ་ཚུལ་ཡོད་དེ། སྔོན་མ་
འདྲིས་པ་རྣམས་སྦྱོར་བས་འཐོབ་པར་བྱ་བ་ཡིན། ཚེ་རབས་སྔ་མ་ལ་འདྲིས་པ་
གང་ཡིན་པ་དེ་ནི་འདོད་ཆགས་དང་བྲལ་བས་འཐོབ་པ་ཡིན་པའི་ཕྱིར། བཞི་
པ་དྲན་པ་ཉེར་གཞག་གང་ཡིན་ནི། གསུམ་པ་དྲན་པ་ཉེར་གཞག་གསུམ། །
དང་པོ་རྫུ་འཕྲུལ་རྣ་བ་མིག །ཅེས་གསུངས། མངོན་ཤེས་དེ་རྣམས་དྲན་པ་
ཉེར་གཞག་གང་ཡིན་གྱི་ཁྱད་པར་ཡོད་དེ།
།ཞེས་
མངོན་ཤེས་གསུམ་པ་གཞན་
སེམས་ཤེས་པའི་མངོན་ཤེས་ལ་ནི་ལུས་མ་གཏོགས་པའི་དྲན་པ་ཉེར་གཞག་
གསུམ་ཀ་ཡོད། རྫུ་འཕྲུལ་དང་ལྷའི་རྣ་བ་དང་མིག་གི་མངོན་ཤེས་གསུམ་
དང་པོ་ལུས་དྲན་པ་ཉེར་གཞག་གཅིག་པུ་ཡིན། སྔོན་གནས་
་གནས་རྗེས་དྲན་དང་།
ཟག་པ་ཟད་པའི་མངོན་ཤེས་ལ། དྲན་པ་ཉེར་གཞག་བཞི་ཀ་ཡོད་པའི་ཕྱིར།
གསུམ་པ་དགེ་མི་དགེ་ལུང་མ་བསྟན་གསུམ་གྱི་ཁྱད་པར་འཆད་པ་ལ། མིག་
དང་རྣ་བའི་མངོན་ཤེས་ནི། །ལུང་དུ་མ་བསྟན་( ༡༥ན) ལྷག་རྣམས་དགེ །ཞེས་
གསུངས། མངོན་ཤེས་དྲུག་པོ་དེ་ལ་དགེ་མི་དགེ་ལུང་མ་བསྟན་གསུམ་གང་
ཡིན་གྱི་ཁྱད་པར་ཡོད་དེ། མིག་དང་རྣ་བའི་མངོན་ཤེས་གཉིས་ནི་དགེ་མི་དགེ་
གང་རུང་མ་ཡིན་པས་མ་བསྒྲིབས་ལུང་མ་བསྟན་ཁོ་ན་ཡིན་ཞིང་། མངོན་ཤེས་
ལྷག་མ་བཞི་པོ་དགེ་བ་ཡིན་པའི་ཕྱིར།
བཞི་པ་མངོན་ཤེས་ཀྱིས་བསྡུས་པའི་ཡོན་ཏན་བཤད་པ་ལ། རིག་པ་
151

)
༨
ས
9
གསུམ་བཤད་པ་དང་། ཆོ་འཕྲུལ་གསུམ་བཤད་པ་གཉིས། དང་པོ་འཆད་པ་
ལ། གསུམ་ནི་རིག་པ་སྔོན་མཐའ་སོགས། །ཞེས་སོགས་རྐང་པ་དྲུག་བྱུང་།
མདོ་ལས། མི་སློབ་པའི་རིག་པ་ནི་ཞེས་གསུངས་པའི་མི་སློབ་པའི་རིག་པ་
གསུམ་ཡོད་དེ། མི་སློབ་པའི་གང་ཟག་གི་རྒྱུད་ཀྱི་མངོན་ཤེས་ཐ་མ་གསུམ་ནི་
རིག་པ་ཡིན་པའི་ཕྱིར། དེ་གསུམ་ལ་རིག་པ་ཞེས་བརྗོད་པའི་རྒྱུ་མཚན་ཡོད་དེ།
དེ་གསུམ་རིམ་པ་ལྟར་སྔོན་གྱི་མཐའ་དང་སོགས་པ་ཕྱི་མའི་མཐའ་དང་། ད་
ལྟར་བའི་མཐའ་གསུམ་ལ་རྨོངས་པའི་མ་རིག་པ་རྣམ་པར་བཟློག་པར་བྱ་
བའི་ཕྱིར་དུ་རིག་པར་བཤད་པའི་ཕྱིར། དེ་གསུམ་ལ་མི་སློབ་པའི་རིག་པ་ཞེས་
བྱ་སྟེ། ཐ་མ་ཟག་ཟད་ཀྱི་མངོན་ཤེས་ནི་མི་སློབ་པའང་ཡིན་ལ། རིག་པའང་
ཡིན་པས་མི་སློབ་པའི་རིག་པ་ཞེས་བྱ། དང་པོ་གཉིས་ནི་མི་སློབ་པའི་རྒྱུད་ལ་
སྐྱེས་པས་མི་སློབ་པའི་རིག་པ་ཞེས་བཤད་པའི་ཕྱིར། སྔོན་གནས་རྗེས་དྲན་
དང་། འཆི་འཕོ་དང་། སྐྱེ་བ་ཤེས་པའི་མངོན་ཤེས་གཉིས་སློབ་པ་ལའང་ཡོད་
པར་འདོད་མོད། འོན་ཀྱང་སློབ་པའི་དེ་རིག་པར་མ་བཤད་དེ། །སློབ་པ་དེ་མ་
རིག་པ་དང་བཅས་པས་རྒྱུད་ཟིལ་གྱིས་གནོན་པའི་ཕྱིར།
གཉིས་པ་ཆོ་( ༡༥བ)འཕྲུལ་གསུམ་བཤད་པ་ནི། དང་པོ་གསུམ་པ་དྲུག་པ་
ནི། །ཞེས་སོགས་ཤློཀ་གཅིག་གིས་འཆད། རྫུ་འཕྲུལ་གྱི་ཆོ་འཕྲུལ་དང༌། ཀུན་
བརྗོད་པའི་ཆོ་འཕྲུལ་དང་། རྗེས་སུ་བསྟན་པའི་ཆོ་འཕྲུལ་རྣམས་ཡོད་དེ།
མངོན་ཤེས་དྲུག་གི་དང་པོ་རྫུ་འཕྲུལ་གྱི་ཆོ་འཕྲུལ་དང༌། མངོན་ཤེས་གསུམ་པ་
ཀུན་བརྗོད་པའི་ཆོ་འཕྲུལ་དང་། དྲུག་པ་ཟག་པ་ཟད་པ་ཤེས་པའི་མངོན་ཤེས་
རྗེས་སུ་བསྟན་པའི་ཆོ་འཕྲུལ་ཡིན་པའི་ཕྱིར། དེ་རྣམས་ལ་ཆོ་འཕྲུལ་ཞེས་
བརྗོད་པའི་རྒྱུ་མཚན་ཡོད་དེ། ཆོ་འཕྲུལ་གྱི་སྐད་དོད་དྷ་ར་ཞེས་པ་འཕྲོག་པ་
ལ་འཇུག་པས། དེ་གསུམ་གྱིས་གདུལ་བྱའི་ཡིད་འཕྲོག་པར་བྱེད་པས་ཆོས་
འཕྲུལ་ཞེས་བརྗོད་པའི་ཕྱིར། ཆོ་འཕྲུལ་གསུམ་ལས་རྗེས་སུ་བསྟན་པའི་ཆོ་
155

r
འཕྲུལ་མཆོག་ཡིན་ཏེ། ཟག་མེད་བར་ཆད་མེད་ལམ་ལས་སྐྱེས་པས་དེ་ལ་མི་
འཁྲུལ་བའི་ཕྱིར་དང་། འདིར་ཉོན་མོངས་པ་དང་བྲལ་བས་ཕན་པའི་ཕྱིར་
དང་། ཕྱི་མར་སྡུག་བསྔལ་གྱི་ཁུར་དང་བྲལ་བས་ཡིད་འོང་གི་འབྲས་བུ་ལ་
སྦྱོར་བར་བྱེད་པའི་ཕྱིར། དང་པོ་གཉིས་དེ་ལས་བཟློག་པ་ཡིན་ནོ། །
ལྔ་པ་མངོན་ཤེས་ལྔ་རྒྱས་པར་བཤད་པ་ལ། རྫུ་འཕྲུལ་གྱི་མངོན་ཤེས་
བཤད་པ། ལྷའི་མིག་དང་རྣ་བ་བཤད་པ། དོགས་གཅོད་ལྷག་པོ་བཤད་པ་
དང་གསུམ། དང་པོ་ལ། ངོ་བོ་ཡུལ་དང་བཅས་པ་བཤད་པ་དང་། སྤྲུལ་
སེམས་བཤད་པ། རྫུ་འཕྲུལ་གྱི་དབྱེ་བ་བཤད་པ་དང་གསུམ། དང་པོ་ནི། རྫུ་
འཕྲུལ་ཏིང་འཛིན་དེ་ལས་ནི། །ཞེས་པ་ནས། གཟུགས་གཏོགས་ཞེས་པའི་བར་
གསུངས། རྫུ་འཕྲུལ་ནི་ཏིང་ངེ་འཛིན་ཡིན་ལ། ཏིང་ངེ་འཛིན་ལ་རྫུ་འཕྲུལ་
ཞེས་བརྗོད་པའི་རྒྱུ་མཚན་ཡོད་དེ། ཏིང་ངེ་འཛིན་དེ་ལས་ནི་ཡོན་ཏན་རྣམས་
འབྱུང་ཞིང་འགྲུབ་པའི་( ༡༦ན) ཕྱིར། དེའི་ཡུལ་ལ་གཉིས་ཡོད་དེ། སྤྲུལ་པ་
དང་འགྲོ་བ་གཉིས་ཡོད་པའི་ཕྱིར། འགྲོ་བ་ལ་གསུམ་ཡོད་དེ། འདབ་ཆ་ས་
བྱ་ལྟར་ལུས་ཕྱིན་བྱེད་ཀྱིས་འགྲོ་བ་ནི་མྱུར་དུ་འགྲོ་བ་དང༌། མོས་པ་ལས་བྱུང་
བའི་འགྲོ་བ་དང་། ཡིད་ལྟར་མགྱོགས་པའི་འགྲོ་བ་དང་གསུམ་ཡོད་པའི་ཕྱིར།
འགྲོ་བ་གསུམ་གྱི་རྟེན་གྱི་ཁྱད་པར་ཡོད་དེ། ཡིད་མགྱོགས་ཀྱི་འགྲོ་བ་སྟོན་པ་
སངས་རྒྱས་ཁོ་ན་ལ་མངའ། སངས་རྒྱས་ལས་གཞན་ཉན་རང་ལ་སོགས་པ་
དག་ལ་ནི་ལུས་ཕྱིན་བྱེད་ཀྱི་འགྲོ་བ་དང་། མོས་པ་ལས་བྱུང་བའི་འགྲོ་བ་
གཉིས་ཡོད་པའི་ཕྱིར། ཡང་ནི་ལུས་ཕྱིན་བྱེད་དུ་མ་ཟད་ཅེས་པའི་དོན་ནོ། །
སྤྲུལ་པ་ལ་གཉིས་ཡོད་དེ། འདོད་པར་གཏོགས་པའི་སྤྲུལ་པ་དང་།
གཟུགས་སུ་གཏོགས་པའི་སྤྲུལ་པ་གཉིས་ཡོད་པའི་ཕྱིར། འདོད་པའི་རྟེན་ཅན་
གྱི་གང་ཟག་གིས་འདོད་པར་གཏོགས་པའི་སྤྲུལ་པ་སྤྲུལ་ན་ནི། ཕྱིའི་སྐྱེ་མཆེད་
དམ་གཟུགས་དྲི་རོ་རེག་བྱ་བཞི་སྤྲུལ་པར་བྱེད་ཀྱི་སྒྲ་ལ་རྒྱུན་མེད་པས་མི་སྤྲུལ།
4༨6 

་
་
ནུ
2
J
མིག་སོགས་ནང་གི་སྐྱེ་མཆེད་ཀྱང་མི་སྤྲུལ་ཏེ། སེམས་ཅན་གྱི་རིགས་སྔར་མེད་
གསར་སྐྱེ་མེད་པའི་ཕྱིར་དང༌། ཡིད་དང་ཆོས་ཀྱི་སྐྱེ་མཆེད་ཀྱང་མི་སྤྲུལ་བའི་
ཕྱིར། སྤྲུལ་པ་ལ་རྣམ་པ་གཉིས་ཡོད་དེ། རང་ཉིད་སེང་གེ་སོགས་སུ་སྤྲུལ་པ་
རང་གི་ལུས་དང་འབྲེལ་བ་དང༌། ཕྱི་རོལ་དུ་སེང་གེ་སོགས་སུ་སྤྲུལ་པ་གཞན་
གྱི་ལུས་དང་འབྲེལ་བ་གཉིས་ཡོད་པའི་ཕྱིར། འདོད་པའི་རྟེན་ཅན་གྱི་སྤྲུལ་པ་
པོས་གཟུགས་སུ་གཏོགས་པའི་གཟུགས་དང་། རེག་བྱའི་སྐྱེ་མཆེད་གཉིས་རྣམ་
པ་གཉིས་གཉིས་སྤྲུལ་པར་བྱེད་དེ། རང་གཞན་གྱི་ལུས་དང་འབྲེལ་བ་རྣམ་
( ༡༦བ) པ་གཉིས་
པ་གཉིས་གཉིས་སྤྲུལ་པར་བྱེད་པའི་ཕྱིར། དེ་བཞིན་དུ་གཟུགས་ཀྱི་
རྟེན་ཅན་གྱི་དེས་ཀྱང་རང་སའི་གཉིས་དང༌། འདོད་པའི་བཞི་སྔར་བཞིན་
རང་གཞན་གྱིས་ལུས་དང་འབྲེལ་བ་རྣམ་པ་གཉིས་གཉིས་སྤྲུལ་པ་ཡིན་ནོ། །
གཉིས་པ་ལ། བསྟན་བཤད་གཉིས། སྤྲུལ་སེམས་དག་གིས། ཞེས་གསུངས།
མངོན་ཤེས་ཁོ་ནས་སྤྲུལ་པ་སྤྲུལ་བར་བྱེད་པ་མ་ཡིན་ཏེ། མངོན་ཤེས་ཀྱི་འབྲས་
བུ་སྤྲུལ་པའི་སེམས་དག་གིས་ཀྱང་སྤྲུལ་པར་བྱེད་པའི་ཕྱིར།
གཉིས་པ་ལ། དབྱེ་བ། འཐོབ་ཚུལ། སའི་ཁྱད་པར། ངག་སྨྲ་ཚུལ། ནུས་
མཐུ་དང་ལྔའོ། །དང་པོ་ནི། དེ་དག་ཀྱང་ནི་བཅུ་བཞིའོ། །ཞེས་སོགས་རྐང་པ་
གསུམ་བྱུང་། དབྱེ་ན། སྤྲུལ་སེམས་དེ་དག་ཀྱང་ནི་བཅུ་བཞི་ཡོད་དེ། བསམ་
གཏན་དང་པོའི་མངོན་ཤེས་ཀྱི་འབྲས་བུ་སྤྲུལ་སེམས་ལ་འདོད་པ་དང་། རང་
སའི་གཉིས་ཡོད་པ་ནས་གཉིས་པ་ལ་འོག་ས་གཉིས་དང་རང་ས་དང་གསུམ།
གསུམ་པ་ལ་འོག་ས་གསུམ་དང་རང་ས་དང་བཞི། བཞི་པ་ལ་འོག་ས་བཞི་
དང་རང་གི་ས་དང་ལྔའི་བར་དུ་རིམ་པ་བཞིན་དུ་སྦྱར་བས་བཅུ་བཞི་ཡོད་
པའི་ཕྱིར། བསམ་གཏན་གྱི་འབྲས་བུ་སྤྲུལ་སེམས་ནི་གོང་མ་ལས་སྐྱེས་པའི་
འབྲས་བུ་མ་ཡིན་ཏེ། གོང་ས་མ་ཐོབ་ན་འོག་སར་སྐྱེད་མི་ནུས་ལ། ཐོབ་ནས་
རང་སའི་འབྲས་བུ་ཡིན་པའི་ཕྱིར། གཉིས་པ་ནི། དེ་རྙེད་བསམ་གཏན་བཞིན་
157 

7
T
དེ་ནི། །ཞེས་སོགས་རྐང་པ་གཉིས་བྱུང་། སྤྲུལ་སེམས་དེ་དག་ཐོབ་ཚུལ་ཡོད་དེ།
དེ་དག་བསམ་གཏན་གྱི་དངོས་གཞི་བཞིན་དུ་འོག་ས་ལ་འདོད་ཆགས་དང་
སྤྲུལ་སེམས་དེ་གཞན་ལས་
སྤྲུལ་སེམས་དེ་གཞན་ལས་འབྱུང་ཞིང་ལྡང་བ་
མེད་དེ། སྤྲུལ་སེམས་དེ་ནི་དང་པོར་སྤྲུལ་པ་ལ་འཇུག་པའི་ཚེ་(༡༧ན)བསམ་
གཏན་དག་པ་བ་དང་། རྒྱུན་གྱི་ཚེ་རང་ཉིད་དང་གཉིས་ལས་འབྱུང་ལ།
བྲལ་བས་བརྙེད་པའི་ཕྱིར།
སྤྲུལ་
པ་དེ་ལས་ལྡང་བའི་ཚེ་ན་ཡང་དེ་བཞིན་དུ་གཉིས་ལས་འབྱུང་བའི་ཕྱིར།
གསུམ་པ་ནི། རང་གི་ས་པས་སྤྲུལ་པར་བྱེད། །ཅེས་སོགས་རྐང་པ་གཉིས་
བྱུང་། ས་གཞན་གྱི་སྤྲུལ་སེམས་ཀྱིས་ས་གཞན་གྱི་སྤྲུལ་པ་སྤྲུལ་པར་མི་བྱེད་དེ།
ས་རང་རང་གི་ས་པའི་སྤྲུལ་སེམས་ཀྱིས་རང་སའི་སྤྲུལ་པ་སྤྲུལ་པར་བྱེད་པའི་
ཕྱིར། བསམ་གཏན་གཉིས་པ་ཡན་ཆད་ཀྱི་སྤྲུལ་པས་ངག་སྨྲ་འཇུག་པ་ནི་ས་
འོག་མ་བསམ་གཏན་དང་པོའི་སེམས་ཀྱིས་སྨྲ་བར་འཇུག་སྟེ། ངག་སྨྲ་བ་རྟོག་
དཔྱོད་ལ་ལྟོས་པ་གང་ཞིག །གཉིས་པ་སོགས་ན་རྟོག་དཔྱོད་མེད་པའི་ཕྱིར།
ཀྱང་སྒྲའི་དོན་ཡོད་དེ་འདོད་པ་དང་བསམ་གཏན་དང་པོར་རང་སའི་སེམས་
ཁོ་ནས་སྨྲ་འཇུག་ཅེས་པའི་དོན་ཡིན་པའི་ཕྱིར།
བཞི་པ་ནི། སྟོན་མིན་སྤྲུལ་པ་པོ་དང་བཅས། །ཞེས་སོགས་ཤློོཀ་གཅིག་
གིས་འཆད། སྤྲུལ་པ
སྤྲུལ་པས་ངག་སྨྲ་ཚུལ་ཡོད་དེ། སྟོན་པ་སངས་རྒྱས་མ་ཡིན་པའི་
སྤྲུལ་པ་ནི་སྤྲུལ་པ་པོ་དང་བཅས་ཏེ་ཅིག་ཅར་སྨྲ་བར་བྱེད། སངས་རྒྱས་ཀྱི་
སྤྲུལ་པ་ནི་ཇི་ལྟར་བཞེད་པ་བཞིན་དུ་སྨྲ་བར་བྱེད་པའི་ཕྱིར། དེ་ལ་སྤྲུལ་པས་
ངག་སྨྲ་བ་མི་འཐད་པར་ཐལ། རྒྱུད་གཅིག་ལ་སྨྲ་སེམས་དང་སྤྲུལ་སེམས་
གཉིས་ཅིག་ཅར་དུ་འབྱུང་བ་འགལ་བའི་ཕྱིར་ན། སྐྱོན་མེད་དེ། སྤྲུལ་སེམས་
ཀྱིས་སྤྲུལ་པ་སྤྲུལ་ནས་བདག་གི་སྤྲུལ་པ་ཡུན་རིང་དུ་གནས་པར་གྱུར་ཅིག །དེ་
ནས་སྨྲ་སེམས་ཀྱིས་སྨྲ་བར་གྱུར་ཅིག་ཅེས་རིམ་པ་ལྟར་འབྱུང་བར་བྱིན་གྱིས་
བརླབས་ནས་ཕྱིས་བྱིན་གྱིས་བརླབས་པ་ལྟར་སྤྲུལ་སེམས་ལས་(༡༧བ)གཞན་
150

དམ་པའ་ཆས་མངན་པ་མཛད་ཀྱ་རྣམ
སྨྲ་སེམས་ཀྱིས་སྨྲ་བ་ལ་འཇུག་པའི་ཕྱིར། སྤྲུལ་པ་གསོན་པ་ཁོ་ན་ལ་བྱིན་གྱིས་
བརློབ་བམ་ཞེ་ན། མ་ཡིན་ཏེ། ཤི་བ་ལ་ཡང་བྱིན་གྱིས་བརླབས་ནས་ཡུན་རིང་
དུ་འཇུག་པ་ཡོད་པའི་ཕྱིར། བྱིན་གྱིས་བརླབས་པ་དེ་བརྟན་པ་རུས་པ་ལྟ་བུ་
ལ་ཡོད་ཀྱི། མི་བརྟན་པ་ཤ་ཁྲག་སོགས་ལ་མེད་དེ། འོད་སྲུངས་ཆེན་པོས་ཀེང་
རུས་འབའ་ཞིག་གནས་པར་བྱིན་གྱིས་བརླབས་པར་མཛད་པའི་ཕྱིར། གཞན་
དག་ནི་ཤི་བ་ལ་བྱིན་རླབས་ཡོད་པ་མ་ཡིན་ཏེ། འོད་སྲུངས་ཆེན་པོའི་ཀེང་
རུས་གནས་པ་གནས་གཙང་གི་ལྷའི་མཐུ་ཡིན་པའི་ཕྱིར། ཞེས་ཟེར།
ལྔ་པ་ནི། དང་པོ་དུ་མས་གཅིག་ཡིན་ཏེ། །ཞེས་སོགས་ཤློཀ་གཅིག་བྱུང་།
སྤྲུལ་སེམས་ཀྱིས་སྤྲུལ་པ་སྤྲུལ་ཚུལ་ཡོད་དེ། དང་པོར་མ་བྱང་བའི་ཚེ་སྤྲུལ་
¡་མས་སྤྲུལ་པ་གཅིག་སྤྲུལ་པར་བྱེད་པ་ཡིན་ལ། ཕྱིས་བྱང་བར་གྱུར་
ནས་སྔ་མ་ལས་བཟློག་པ་སྤྲུལ་སེམས་གཅིག་གིས་སྤྲུལ་པ་དུ་མ་སྤྲུལ་པར་བྱེད་
་གཉིས་པར་སྤྲུལ་སེམས་ལུང་མ་
་སེམས་ལུང་མ་བསྟན་དུ་བཤད་ན།
པའི་ཕྱིར། གནས་གཉིས་པ
སྤྲུལ་
སེམས་ཡིན་ན། ལུང་མ་བསྟན་ཡིན་པས་ཁྱབ་བམ་ཞེ་ན། མ་ཁྱབ་སྟེ། སྒོམ་པ་
ལས་སྐྱེས་པའི་སྤྲུལ་སེམས་ནི་ངེས་པར་ལུང་མ་བསྟན་ཡིན་ལ། ལྷ་དང་ཀླུ་དང་
དྲི་ཟ་ལ་སོགས་པའི་སྐྱེས་ཤིང་ཐོབ་པའི་སྤྲུལ་སེམས་ལ་ཀུན་སློང་དགེ་མི་དགེ་
ལུང་མ་བསྟན་གསུམ་གྱི་དབང་གིས་སྤྲུལ་སེམས་ཡང་དགེ་མི་དགེ་ལུང་མ་
བསྟན་རྣམ་པ་གསུམ་ཡོད་པའི་ཕྱིར།
གསུམ་པ་རྫུ་འཕྲུལ་གྱི་དབྱེ་བ་བཤད་པ་ནི། རྫུ་འཕྲུལ་གསང་སྔགས་སྨན་
དག་དང༌། །ཞེས་སོགས་རྐང་པ་གཉིས་ཀྱིས་འཆད། རྫུ་འཕྲུལ་ལ་ལྔ་ཡོད་དེ།
བསྒོམ་བྱུང་དང༌། སྐྱེས་ཐོབ་( ༡༨ན) དང་། གྷ་དྷ་རི་ལ་སོགས་པའི་གསང་
སྔགས་ལས་སྐྱེས་པ་དང་། · རུས་སྦལ་གྱི་ཟེ་བ་དང༌། རྨ་བྱའི་མདོངས་ལ་སོགས་
པ་སྨན་དག་ལས་སྐྱེས་པ་དང་། རྒྱལ་པོ་ང་ལས་ནུས་ཀྱི་བར་སྲིད་ཀྱི་རྫུ་འཕྲུལ་
ལྟ་བུ་ལས་ལས་སྐྱེས་པ་རྣམས་སུ་ཡོད་པའི་ཕྱིར།

7
གཉིས་པ་ལྷའི་མིག་དང་རྣ་བ་བཤད་པ་ལ། ངོ་བོ་དང་། ཁྱད་པར་གཉིས།
དང་པོ་ནི། ལྷ་ཡི་མིག་དང་རྣ་བ་ཡིན། །ཞེས་སོགས་རྐང་པ་གཉིས་ཀྱིས་འཆད།
ལྷའི་མིག་དང་རྣ་བ་གཉིས་ནི་རིམ་པ་ལྟར་ལྷའི་མིག་ལྷའི་རྣ་བ་དངོས་ཡིན་ཏེ།
དེ་གཉིས་མཉམ་གཞག་བསམ་གཏན་གྱི་སའི་འབྱུང་བ་བཞི་རྒྱུར་བྱས་པའི་
གཟུགས་ཅན་དང་བ། ཐག་རིང་པོའི་གཟུགས་སྒྲ་ཕྲ་རགས་མཐོང་ཞིང་ཐོས་
པའི་བསམ་གཏན་གྱི་ས་པ་ཡིན་པའི་ཕྱིར།
གཉིས་པ་ནི། རྟག་ཏུ་རྟེན་བཅས་མ་ཚང་མེད། །ཅེས་སོགས་ཤློོཀ་གཅིག་
བྱུང་། ལྷའི་མིག་དང་རྣ་བ་གཉིས་ཁྱད་པར་དུ་མ་དང་ལྡན་ཏེ། རྟག་ཏུ་རྣམ་
ཤེས་རྟེན་པ་དང་བཅས་པ་ཡིན་པ་དང་། ཞར་བ་དང་ལོང་བ་ལ་སོགས་པ་མ་
ཡིན་པས་དབང་པོ་མ་ཚང་བ་མེད་པ་དང་། ཐག་རིང་བ་དང་ཕྲ་བ་དང་
སོགས་པ་བར་དུ་ཆོད་པའི་གཟུགས་སྒྲའི་སྤྱིའི་ཡུལ་ཅན་ཡིན་པ། མཐོང་ཚུལ་
D
གྱི་ཁྱད་པར། ཉན་ཐོས་དགྲ་བཅོམ་པ་བསེ་རུ་ལྟ་བུའི་རང་སངས་རྒྱས་དང་།
སྟོན་པ་སངས་རྒྱས་རྣམས་ཀྱི་མངོན་པར་འདུ་མཛད་ན་རིམ་པ་བཞིན་དུ་
འཇིག་རྟེན་གྱི་ཁམས་སྟོང་གཉིས་དང༌། སྟོང་གསུམ་དང༌། འཇིག་རྟེན་གྱི་
ཁམས་གྲངས་མེད་པ་མཐོང༌། མངོན་པར་འདུ་མ་མཛད་ན་རིམ་པ་བཞིན་དུ་
སྟོང་གཅིག་སྟོང་གཉིས་སྟོང་གསུམ་མཐོང་བའི་ཁྱད་པར་དང་ལྡན་པའི་ཕྱིར།
གསུམ་པ་དོགས་གཅོད་ལྷག་པོ་འཆད་( ༡༨བ) པ་ལ། གཞན་ཡང་སྐྱེ་བས་
ཐོབ་དེས་ནི། །ཞེས་སོགས་རྐང་པ་དྲུག་བྱུང༌། རྫུ་འཕྲུལ་ཁོ་ན་ལས་སྐྱེས་ཐོབ་
མེད་དེ། རྫུ་འཕྲུལ་ལས་གཞན་ལྷའི་མིག་དང་རྣ་བ་དང་སྔོན་གནས་རྗེས་དྲན་
དང་། ཕ་རོལ་སེམས་ཤེས་ལ་ཡང་སྐྱེ་བས་ཐོབ་པ་ཡོད་པའི་ཕྱིར། སྐྱེས་ཐོབ་ཀྱི་
ལྷའི་མིག་དེས་ནི་སྲིད་པ་བར་མ་མི་མཐོང་སྟེ། བར་སྲིད་དེ་སྐྱོན་བཅུ་གཅིག་
དང་བྲལ་བའི་ལྷའི་མིག་རྣམ་པར་དག་པའི་ཡུལ་ཡིན་པའི་ཕྱིར། སྐྱེས་ཐོབ་ཀྱི་
ཕ་རོལ་སེམས་ཤེས་པ་དེ་ལ་ནི་དགེ་མི་དགེ་ལུང་མ་བསྟན་གསུམ་ཡོད། དེར་
460 

མ་ཟད་རྟོག་གེ་བ་རྣམས་ཀྱི་མཚན་མ་ལས་སེམས་ཤེས་པ་འཆར་དཀས་
བསམ་པའི་ནོར་བུ་རིག་པ་ལྟ་བུ་དང༌། ས་རི་སོགས་རིག་སྔགས་ཀྱིས་བྱས་
པའི་སེམས་ཤེས་པའང་དགེ་མི་དགེ་ལུང་མ་བསྟན་གསུམ་ཀ་ཡོད་དེ།
གནོད་དང་བཏང་སྙོམས་གསུམ་གྱི་དབང་གིས་བྱེད་པ་ཡོད་པའི་ཕྱིར།
བ་པས་ནི་དང་པོ་སྐྱེས་མ་ཐག་ཏུ་ཕ་རོལ་གྱི་སེམས་ཤེས་ཀྱི་ཕྱིས་མི་ཤེས་ཏེ།
དེ་ཕན་
དམྱལ་
ཕྱིས་དེ་སྡུག་བསྔལ་གྱིས་ཡིད་འཁྲུགས་པའི་ཕྱིར། མི་ལ་ནི་རྫུ་འཕྲུལ་ལ་སོགས་
པ་རྣམས་རྟོག་གེ་བ་དང་རིག་སྔགས་དང༌། སྨན་ལས་སྐྱེས་པ་ཡོད་ཀྱི་དེ་དག་
སྐྱེ་བས་ཐོབ་པ་ནི་མེད་དེ། མིར་སྐྱེས་པ་ཙམ་གྱིས་དེ་རྣམས་མི་ལྡན་པའི་ཕྱིར།
འགའ་ཞིག་གིས་སྐྱེ་བ་དྲན་པ་ལ་སོགས་པ་ནི། ལས་ཀྱི་ཁྱད་པར་ལས་སྐྱེས་པ་
ཡིན་ཏེ། རིན་ཆེན་འཕྲེང་བ་ལས། ཆོས་ཀྱི་ཆེད་དང་དེ་བཞིན་དུ། །གཞུང་གི་
དོན་དག་དྲན་པ་དང་། །ཆོས་ཀྱི་སྦྱིན་པ་དྲི་མེད་པས། །ཚེ་རབས་དྲན་པ་
འཐོབ་པར་འགྱུར། །ཞེས་འབྱུང་བ་བཞིན་ནོ། །
འདིར་སྨྲས་པ། མཁས་པའི་དེད་དཔོན་དག་ལས་འོངས་པ་ཡི། །ལེགས་
( ༡༩ན)བཤད་དབང་གི་རྒྱལ་པོ་ལེན་འདོད་ན། །སྨྲ་མཁས་དེད་དཔོན་ཡོངས་
འཛིན་དམ་པ་དང༌། །ལེགས་བཤད་གྲུ་གཟིངས་འདི་ལ་བརྟེན་པར་གྱིས། །
ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ། །
ཆོས་མངོན་པ་མཛོད་ཀྱི་རྣམ་བཤད་བློ་གསལ་བློའི་པདྨོ་ཁ་འབྱེད་ཅེས་བྱ་
བ་ལས། ཡེ་ཤེས་བསྟན་པ་ཞེས་བྱ་བ་སྟེ་གནས་བདུན་པའི་རྣམ་པར་བཤད་
པའོ།། །།
ཕན་བདེའི་འབྱུང་གནས་བསྟན་པ་དར་ཞིང་རྒྱས། །བསྟན་འཛིན་སྐྱེས་
བུ་ཐམས་ཅད་སྐུ་ཁམས་བཟང་།
།ལུས་ཅན་ཀུན་ལ་བདེ་སྐྱིད་འབྱུང་བའི་
གནས། །སངས་རྒྱས་བསྟན་པ་རྟག་ཏུ་རྒྱས་གྱུར་ཅིག །

°
FD
༄༅། །དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་
གསལ་བློའི་པདྨོ་ཁ་འབྱེད་ཅེས་བྱ་བ་ལས་
གནས་བརྒྱད་པ་སྙོམས་འཇུག་བསྟན་
པའི་གནས་སིདྡྷི་ས་མུ་དྲས་མཛད་
པ་བཞུགས་སོ། །
གནས་བརྒྱད་པ་སྙོམས་འཇུག་བསྟན་པ།
༄༅༅། །བརྒྱད་པ་སྙོམས་འཇུག་བསྟན་པའི་གནས་འཆད་པ་ལ། སྙོམས་
འཇུག་དངོས་དང་། དེ་ལ་རྟེན་པའི་ཡོན་ཏན་བཤད་པ་གཉིས། དང་པོ་ལ།
དངོས་གཞི། ཉེར་བསྡོགས། ཁྱད་པར་ཅན། ཏིང་ངེ་འཛིན་གྱི་དབྱེ་བ་བཤད་
པ་དང་བཞི། དང་པོ་ལ། དབྱེ་བ་དང༌། བསམ་གཏན་གྱི་ཡན་ལག །ཇི་ལྟར་
ཐོབ་ཚུལ། གང་ལས་གང་འབྱུང་། ཆོས་ཀྱི་ཁྱད་པར་དང་ལྔ་། དང་པོ་ལ་རྒྱས་
པར་དབྱེ་བ་དང་། བསྡུ་བ་གཉིས། དང་པོ་ལ། བསམ་གཏན་གྱི་དབྱེ་བ་དང་།
གཟུགས་མེད་ཀྱི་དབྱེ་བ་གཉིས།
7ཡ
དང་པོ་ནི། ཐུན་མོང་བའི་ཡོན་ཏན་ཤེས་པ་བཅུ་དེ་ལྟར་ཡིན་ན། ཐུན་
མོང་བའི་ཡོན་ཏན་བསམ་གཏན་དང་གཟུགས་མེད་ཀྱི་དངོས་གཞི་སོགས་ཇི་
ལྟ་བུ་ཞེ་ན། དེ་འཆད་པ་ལ། བསམ་གཏན་དག་ནི་རྣམ་གཉིས་བཞི། །ཞེས་
སོགས་རྐང་པ་དྲུག་གསུངས། ཤེས་བྱ་ཆོས་ཅན། བསམ་གཏན་དེ་དག་ལ་ནི་
རྣམ་པ་གཉིས་ཡོད་དེ། རྒྱུ་སྙོམས་འཇུག་གི་དེ་དང་འབྲས་བུ་སྐྱེ་བའི་དེ་གཉིས
ཡོད་པའི་ཕྱིར། དེ་རེ་རེ་ལའང་བཞི་བཞི་ཡོད་དེ། འབྲས་བུ་སྐྱེ་བའི་བསམ་
གཏན་བཞི་དང༌། རྒྱུ་སྙོམས་འཇུག་གི་བསམ་
་བསམ་གཏན་དང་པོ་སོགས་བཞི་ཡོད་
162

7
པའི་ཕྱིར། ཚེ་རབས་གཞན་དུ་རྒྱུ་སྙོམས་འཇུག་གི་བསམ་གཏན་སྒོམ་པའི་
རྣམ་སྨིན་དང་རྒྱུ་མཐུན་གྱི་འབྲས་བུ་གང་རུང་གིས་བསྡུས་པའི་སྐྱེས་ཐོབ་གྱི་
ཆོས་དེ། འབྲས་བུ་སྐྱེས་པའི་བསམ་གཏན་གྱི་མཚན་ཉིན་ཡིན། མཚན་གཞི་ནི།
བསམ་གཏན་བཞི་པར་སྐྱེས་པའི་སེམས་ཅན་གྱི་རྒྱུད་ཀྱི་སྐྱེས་ཐོབ་ཀྱི་ཆོས་ལྟ་
བུ་ལ་བྱེད། དེས་གཟུགས་མེད་ཀྱི་དེ་ལའང་རིག་འགྲེ། རྒྱུ་སྙོམས་འཇུག་གི་
བསམ་གཏན་དང་། འབྲས་བུ་སྐྱེ་བའི་བསམ་གཏན་གཉིས་མི་འགལ་( ༢ན) ཏེ།
རྒྱུ་སྙོམས་འཇུག་གི་བསམ་གཏན་ཡིན་ལ་འབྲས་བུ་སྐྱེ་བའི་བསམ་གཏན་མ་
ཡིན་པའི་མུ། ཕྱི་མ་ཡིན་ལ་དང་པོ་མ་ཡིན་པའི་མུ། གཉིས་ཀ་མ་ཡིན་པའི་མུ།
གཉིས་ཀ་ཡིན་པའི་མུ་རྣམས་སུ་ཡོད་པའི་ཕྱིར། འདོད་པའི་གང་ཟག་གི་རྒྱུད་
ཀྱི་བསམ་གཏན་དང་པོའི་དངོས་གཞི་སྙོམས་འཇུག་དག་པ་བ་ལྟ་བུ་དང་པོ་
དང་། གཟུགས་ཁམས་པའི་གང་ཟག་གི་རྒྱུད་ཀྱི་གཟུགས་ཕུང་ལྟ་བུ་གཉིས་པ་
དང་། བུམ་པ་ལྟ་བུ་གཉིས་ཀ་མ་ཡིན་པ་དང་། བསམ་གཏན་དང་པོའི་རྟེན་
ཅན་གྱི་སོ་སྐྱེའི་རྒྱུད་ཀྱི་བསམ་གཏན་དང་པོའི་དངོས་གཞི་སྙོམས་འཇུག་
དང་། བསམ་གཏན་བཞི་པའི་རྟེན་ཅན་གྱི་སོ་སྐྱེའི་རྒྱུད་ཀྱི་བསམ་གཏན་བཞི་
པའི་དངོས་གཞི་སྙོམས་འཇུག་ལྟ་བུ་བཞི་པ་ཡིན་པའི་ཕྱིར། འབྲས་བུ་སྐྱེ་བའི་
བསམ་གཏན་དེ་ལ་རྒྱས་པར་དབྱེ་ན་བཅུ་བདུན་ཡོད་དེ། འབྲས་བུ་སྐྱེ་བའི་
བསམ་གཏན་དང་པོ་སོགས་དེར་སྐྱེས་པའི་བསམ་གཏན་དེ་དག་ལ་ནི་བཅུ་
བདུན་ཡོད་པར་རབ་ཏུ་སྟེ་དང་པོར་བཤད་ཟིན་པའི་ཕྱིར། གང་དུ་བཤད་ན།
དེར་སོ་སོ་ཡི། །བསམ་གཏན་ས་ནི་གསུམ་པ་ཡིན། །བཞི་པ་ས་ནི་བརྒྱད་པ་
ཡིན། །ཞེས་པའི་སྐབས་སུ་བཤད་པའི་ཕྱིར། བསམ་གཏན་གྱི་དངོས་གཞི་
སྙོམས་འཇུག་གི་མཚན་ཉིད་ཡོད་དེ། ཡན་ལག་གི་སྒོ་ནས་རང་གི་འོག་ས་ལས་
འདས་པའི་བསམ་གཏན་གྱི་དངོས་གཞིས་བསྡུས་པའི་དགེ་སེམས་རྩེ་གཅིག་
པ་མཚུངས་ལྡན་དང་བཅས་པ། བསམ་གཏན་གྱི་དངོས་གཞི་སྙོམས་འཇུག་གི་
463 

དྲུང་ཆན་དངས་གྲུབ་རྒྱ་མཚས་མཛད།
མཚན་ཉིད་ཡིན་པའི་ཕྱིར། དེར་གྱུར་པའི་ཕུང་པོ་ལྔ་ཡོད་དེ། དེ་རྗེས་འབྲང་
འཁོར་དང་བཅས་ན་ཕུང་པོ་ལྔ་པ་ཅན་ཡིན་པའི་ཕྱིར། བསམ་གཏན་གྱི་
( ༢་) དངོས་གཞི་སྙོམས་འཇུག་གང་ཞིག །རང་འབྲས་སྡུག་བསྔལ་བདེན་པ་
སྐྱེད་བྱེད་ཀྱི་འཁོར་བས་བསྡུས་པའི་ཆོས། རྒྱུ་སྙོམས་འཇུག་གི་བསམ་གཏན་
གྱི་དངོས་གཞི་སྙོམས་འཇུག་གི་མཚན་ཉིད། བསམ་གཏན་དང་པོའི་དངོས་
གཞི་སྙོམས་འཇུག་གི་མཚན་ཉིད་ཡོད་དེ། རང་གི་འོག་ས་འདོད་པ་ལ་འདོད་
ཆགས་དང་བྲལ་བའི་རིགས་སུ་གནས་པའི་བསམ་གཏན་དང་པོའི་དངོས་
གཞིའི་སས་བསྡུས་པའི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ།
བསམ་གཏན་དང་པོའི་དངོས་གཞི་སྙོམས་འཇུག་གི་མཚན་ཉིད་ཡིན་པའི་
ཕྱིར། དེ་ལ་དབྱེ་ན་དེ་ཙམ་པོ་བ་དང་། དེ་ཁྱད་པར་ཅན་གཉིས་ཡོད། བསམ་
གཏན་དང་པོའི་དངོས་གཞི་སྙོམས་འཇུག་གང་ཞིག །ཚོར་བ་བདེ་བའི་ས་
པའི་རིགས་སུ་གནས་པ་དེ། དང་པོའི་མཚན་ཉིད། དེ་གང་ཞིག །ཚོར་བ་
བཏང་སྙོམས་ཀྱི་ས་པའི་རིགས་སུ་གནས་པ་དེ། གཉིས་པའི་མཚན་ཉིད།
བསམ་གཏན་དང་པོའི་དངོས་གཞི་སྙོམས་འཇུག་ལ་ཙམ་ཁྱད་གཉིས་སུ་
འབྱེད་པའི་རྒྱུ་མཚན་ཡོད་དེ། དེའི་ཡན་ལག་ཏུ་གྱུར་པའི་རྟོག་པ་ལ་འདོད་
ཆགས་དང་བྲལ་ནས་དེའི་ཡན་ལག་ཏུ་གྱུར་པའི་དཔྱོད་པ་ལ་འདོད་ཆགས་
དང་མ་བྲལ་བའི་བསམ་གཏན་དང་པོའི་དངོས་གཞི་སྙོམས་འཇུག་ཡོད་པས་
དེ་ལྟར་བཤད་པའི་ཕྱིར། བསམ་གཏན་གཉིས་པའི་དངོས་གཞི་སོགས་ལ་ཙམ་
ཁྱད་གཉིས་འབྱེད་མི་རིགས་ཏེ། དེ་ཡན་ཆད་རང་གི་ཡན་ལག་ནང་ཕན་ཚུན་
ལ་འདོད་ཆགས་དང་བྲལ་དཀའ་སླའི་ཁྱད་པར་མེད་པའི་ཕྱིར། རང་གི་འོག་
ས་བསམ་གཏན་དང་པོ་ལ་འདོད་ཆགས་དང་བྲལ་བའི་རིགས་སུ་གནས་པའི་
བསམ་གཏན་གཉིས་པའི་སས་བསྡུས་ཀྱི་དགེ་སེམས་རྩེ་གཅིག་པ་མཚུངས་
ལྡན་དང་བཅས་པ། བསམ་གཏན་གཉིས་པའི་དངོས་གཞི་སྙོམས་འཇུག་གི་
464

D
མཚན་ཉིད་ཡིན། དེ་ནི་གོ་བདེ་བའི་དབང་དུ་བྱས་ལ། གཞུང་གི་ཚིག་དོན་ནི།
བསམ་གཏན་དང་པོའི་དངོས་གཞི་སྙོམས་འཇུག་གི་ངོ་བོ་ཡོད་དེ། དཔྱོད་པ་
( ༣ན) དང་། རྟོག་པ་དང་དགའ་བ་དང་བདེ་བ་དང་ཏིང་ངེ་འཛིན་ཏེ། ཡན་
ལག་ལྔ་དང་ལྡན་པའི་རིགས་སུ་གནས་པའི་བསམ་གཏན་དང་པོའི་དངོས་
གཞིའི་སས་བསྡུས་ཀྱི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་དེ་
དེའི་ངོ་བོ་ཡིན་པའི་ཕྱིར། བསམ་གཏན་གཉིས་པའི་དེ་ཡོད་དེ། ཡན་ལག་
སྔ་མ་རྟོག་དཔྱོད་སྤངས་ཤིང་དགའ་བ་དང་ལྡན་པའི་བསམ་གཏན་གཉིས་
པའི་དངོས་གཞིའི་སས་བསྡུས་ཀྱི་དགེ་སེམས་རྩེ་གཅིག་པ་མཚུངས་ལྡན་དང་
བཅས་པ་དེ་དེ་ཡིན་པའི་ཕྱིར། གསུམ་པའི་དེ་ཡོད་དེ། ཡན་ལག་སྔ་མ་
རྟོག་དཔྱོད་དགའ་བ་སྤངས་ཤིང་བདེ་བ་དང་ལྡན་པའི་བསམ་གཏན་གསུམ་
པའི་དངོས་གཞིའི་སས་བསྡུས་ཀྱི་དགེ་སེམས་རྩེ་གཅིག་པ་མཚུངས་ལྡན་དང་
བཅས་པ་དེ་དེ་ཡིན་པའི་ཕྱིར། བཞི་པའི་དེ་ཡོད་དེ། ཡན་ལག་སྔ་མ་རྟོག་
དཔྱོད་དགའ་བདེ་སྤངས་ཤིང་དྲན་པ་ཡོངས་དག་སོགས་ཡན་ལག་བཞི་དང་
ལྡན་པའི་བསམ་གཏན་བཞི་པའི་དངོས་གཞིའི་སས་བསྡུས་ཀྱི་དགེ་སེམས་རྩེ་
གཅིག་པ་མཚུངས་ལྡན་དང་བཅས་པ་དེ། དེའི་མཚན་ཉིད་ཡིན་པའི་ཕྱིར།
གཉིས་པ་གཟུགས་མེད་ཀྱི་དབྱེ་བ་ནི། དེ་བཞིན་གཟུགས་མེད་ཕུང་པོ་
བཞི། །ཞེས་སོགས་རྐང་པ་དགུ་བཤད། ཤེས་བྱ་ཆོས་ཅན། གཟུགས་མེད་ཀྱི་
དངོས་གཞི་སྙོམས་འཇུག་གི་མཚན་ཉིད་ཡོད་དེ། དམིགས་པའི་སྒོ་ནས་རང་
གི་འོག་ས་ལས་འདས་པའི་གཟུགས་མེད་ཀྱི་དངོས་གཞིའི་སས་བསྡུས་ཀྱི་དགེ་
སེམས་རྩེ་གཅིག་པ་མཚུངས་ལྡན་དང་བཅས་པ་དེ།
དེའི་མཚན་ཉིད་ཡིན་
པའི་ཕྱིར། གཟུགས་མེད་ཀྱི་དངོས་གཞི་སྙོམས་འཇུག་ལ་བཞི་ཡོད་དེ། དཔེར་
ན། བསམ་གཏན་གྱི་དངོས་གཞི་སྙོམས་འཇུག་ལ་བསམ་གཏན་དང་པོའི་
དངོས་གཞི་སྙོམས་འཇུག་སོགས་བཞི་ཡོད་པ་དེ་བཞིན་དུ་གཟུགས་མེད་ཀྱི་
465

དངོས་གཞི་ལ་ཡང་གཟུགས་( ༣བ) མེད་ནམ་མཁའ་མཐའ་ཡས་ཀྱི་དངོས་གཞི་
སྙོམས་འཇུག་སོགས་བཞི་ཡོད་པའི་ཕྱིར། གཟུགས་མེད་ཀྱི་དངོས་གཞི་སྙོམས་
འཇུག་གང་ཞིག །རང་འབྲས་སྡུག་བསྔལ་བདེན་པ་སྐྱེད་བྱེད་ཀྱི་འཁོར་བས་
བསྡུས་པའི་ཆོས། རྒྱུ་སྙོམས་འཇུག་གི་གཟུགས་མེད་ཀྱི་དངོས་གཞི་སྙོམས་
འཇུག་གི་མཚན་ཉིད་ཡིན། གཟུགས་མེད་ཀྱི་དངོས་གཞི་སྙོམས་འཇུག་དེ་ཡང་
རྗེས་འབྲངས་དང་བཅས་ན་ཕུང་པོ་ལྔ་པ་ཅན་ནམ་ཕུང་པོ་བཞི་པ་ཅན་གང་
རུང་ཡིན་ཏེ། རང་ལུགས། གཟུགས་མེད་ན་གཟུགས་ཡོད་པར་འདོད པས་
ཕུང་པོ་ལྔ་པ་ཅན་དང་། དེ་ན་བསྟན་ཡོད་ཐོགས་བཅས་ཀྱི་གཟུགས་མེད་པས་
ཕུང་པོ་བཞི་པ་ཅན་ཡིན་པའི་ཕྱིར། ཞེས་ཀྱང་བྱའོ། །གཟུགས་མེད་ཁམས་ན་
གཟུགས་ཡོད་དེ། དེ་ན་ཟག་མེད་ཀྱི་སྡོམ་པ་ཡོད་པའི་ཕྱིར་ཏེ། གཟུགས་མེད་
ཁམས་རྟེན་ཅན་ཀྱི་ཉན་ཐོས་དགྲ་བཅོམ་པའི་རྒྱུད་ལ་ཟག་མེད་ཀྱི་སྡོམ་པ ་
ཡོད་པའི་ཕྱིར་ཏེ། ཟག་མེད་འཕགས་པའི་སེམས་ཅན་རྣམས། །ཞེས་པ་དང་།
ཟག་མེད་ནི། བསམ་གཏན་ཁྱད་པར་འདུ་ཤེས་མེད། །སེམས་ཅན་མ་གཏོགས་
གཟུགས་མེད་ནའང་། །ཞེས་གསུངས་པའི་ཕྱིར། རང་གི་ས་འོག་མ་བསམ་
གཏན་བཞི་པའི་ས་ལས་དབེན་པ་སྟེ་དེ་ལས་འདོད་ཆགས་དང་བྲལ་བའི་
གཟུགས་མེད་ཀྱི་ཉེར་བསྡོགས་ལས་སྐྱེས་པའི་རིགས་སུ་གནས་པའི་གཟུགས་
མེད་ནམ་མཁའ་མཐའ་ཡས་ཀྱི་དངོས་གཞིའི་སས་བསྡུས་ཀྱི་དགེ་སེམས་རྩེ་
གཅིག་པ་མཚུངས་ལྡན་དང་བཅས་པ། གཟུགས་མེད་ནམ་མཁའ་མཐས་
ཡས་ཀྱི་དངོས་གཞི་སྙོམས་འཇུག་གི་མཚན་ཉིད་ཡིན། གཞན་གསུམ་ལ་ཡང་
རང་གི་འོག་ས་གཟུགས་མེད་དང་པོ་དང་། དེ་གཉིས་པ་དང་གསུམ་པ་ལ་
འདོད་ཆགས་དང་བྲལ་བའི་ཉེར་བསྡོགས་བར་ཆད་མེད་ལམ་ལས་སྐྱེས་པའི་
གཟུགས་མེད་རྣམ་ཤེས་མཐའ་ཡས་ཀྱི་དངོས་གཞིའི་སས་བསྡུས་ཀྱི་དགེ་
་གཅིག་པ་མཚུངས་ལྡན་( ༤ན)དང་བཅས་པ། ཅི་ཡང་མེད་ཀྱི་དེ་
166

་
ས
6
2
ཊདང་འདུ་ཤེས་མེད་འདུ་ཤེས་མེད་མིན་གྱི་དེ་རྣམས་རིམ་པ་བཞིན་དུ་ཕྱི་མ་
ཕྱི་མ་རྣམས་ཀྱི་མཚན་ཉིད་དུ་འཇོག་གོ །གཟུགས་མེད་ཀྱི་དངོས་གཞི། ཉེར་
བསྡོགས་ཕྱི་མ་གསུམ་དང་བཅས་པ་ནི།
བཤིག་ཅེས་བྱ་སྟེ། ཐོགས་བཅས་ཀྱི་གཟུགས་ལ་མ་དམིགས་པའི་ཕྱིར་ཏེ།
གཟུགས་ཀྱི་འདུ་ཤེས་མངོན་པར་
གཟུགས་མེད་ཁམས་ན་ཐོགས་བཅས་ཀྱི་གཟུགས་མེད་པའི་ཕྱིར། གཟུགས་
མེད་ཁམས་ན་ཐོགས་བཅས་ཀྱི་གཟུགས་མེད་དེ་གཟུགས་མེད་ཁམས་ནས་
ཤི་འཕོས་ནས་གཟུགས་ཁམས་སུ་སྐྱེས་པའི་གང་ཟག་ལ་ཐོགས་བཅས་ཀྱི་
གཟུགས་མེད་པར་ཐལ། དེ་ན་ཐོགས་བཅས་ཀྱི་གཟུགས་མེད། ཐོགས་བཅས་
ཀྱི་གཟུགས་ཀྱི་ཉེར་ལེན་ཡིན་ན། ཐོགས་བཅས་ཀྱི་གཟུགས་ཡིན་དགོས་པའི་
ཕྱིར་ཟེར་ན། སྐབས་འདིར་དེའི་སྐྱོན་མེད་དེ། དེ་འདྲའི་གཟུགས་ཁམས་པའི་
གང་ཟག་གི་གཟུགས་ནི་ལས་ཀྱིས་འཕངས་པའི་སེམས་ཀྱི་ལྷན་ཅིག་བྱེད་རྐྱེན་
བྱས་པ་ལས་སྐྱེ་བར་འགྱུར་ལ། འདོད་གཟུགས་ན་ཡོད་པའི་འབྱུང་བ་བཞིས་
ཉེར་ལེན་བྱས་པ་ལས་སྐྱེ་བའི་ཕྱིར།
འཇུག་བཞི་རིམ་པ་བཞིན་དུ་སྒྲ་དོན་ཡོད་དེ། སྦྱོར་བའི་དུས་སུ་ཆོས་ཐམས་
གཟུགས་མེད་ཀྱི་དངོས་གཞི་སྙོམས་
ཅད་ནམ་མཁའ་ལྟར་མཐའ་ཡས་སོ་སྙམ་དུ་སྒོམ་པ་ལ་བརྟེན་ནས་དངོས་
གཞིའི་དུས་སུ་དེ་མངོན་དུ་གྱུར་པའི་རིགས་སུ་གནས་པའི་རབ་ཏུ་ཕྱེ་བའི་
གཟུགས་མེད་ཀྱི་དངོས་གཞི་ཡིན་པས་གཟུགས་མེད་ནམ་མཁའ་མཐའ་ཡས་
ཀྱི་དངོས་གཞི་སྙོམས་འཇུག་ཅེས་བྱ། དེ་བཞིན་དུ་སྦྱོར་བའི་དུས་སུ་ཆོས་
ཐམས་ཅད་རྣམ་ཤེས་ལྟར་མཐའ་ཡས་སོ། །ཞེས་དང་། དེ་ལྟ་བུའི་བཟུང་བྱ་ཅི་
ཡང་མེད་དོ། །ཞེས་དང༌། འདུ་ཤེས་རགས་པ་ནི་ཡོད་པ་མ་ཡིན། ཕྲ་བ་ནི་
མེད་པ་མ་ཡིན་སྙམ་དུ་སྒོམ་པས་དངོས་གཞི་དེ་དང་དེ་མངོན་དུ་གྱུར་པའི་
རིགས་སུ་གནས་པའི་གཟུགས་མེད་ཀྱི་དངོས་གཞི་ཡིན་པས་ན་རིམ་( ༤བ)པ་
བཞིན་དུ་རྣམ་ཤེས་མཐའ་ཡས་སོགས་སུ་བརྗོད་པའི་ཕྱིར། སྲིད་རྩེའི་དངོས་
167

FD
12
གཞི་སྙོམས་འཇུག་ལ་འདུ་ཤེས་མེད་འདུ་ཤེས་མེད་མིན་གྱི་དངོས་གཞི སྙོམས་
འཇུག་ཅེས་བརྗོད་པའི་རྒྱུ་མཚན་ཡོད་དེ།
འོག་མ་རྣམས་ལས་འདུ་ཤེས་
དམན་པའི་ཕྱིར། འདུ་ཤེས་མེད་པ་དང་། ཅུང་ཟད་ཡོད་པའི་ཕྱིར། འདུ་ཤེས་
མེད་པའང་མ་ཡིན་ནོ་ཞེས་བརྗོད་པའི་ཕྱིར།
གཉིས་པ་བསྡུ་བ་ལ། དངོས་དང༌། སྙོམས་འཇུག་ཉོན་མོངས་ཅན་བཤད་
པ། དག་པ་བ་བཤད་པ། ཟག་མེད་བཤད་པ་དང་བཞི། དང་པོ་ནི། དེ་ལྟར་
ཞེས་སོགས་རྐང་པ་བཞི་བཤད། ཤེས་བྱ་ཆོས་ཅན། སྔར་བཤད་པའི་ངསམ་
གཏན་གཟུགས་མེད་ཀྱི་དངོས་གཞི་དེ་ལ་བརྒྱད་ཡོད་དེ། དེ་ལ་བཤད་མ་ཐག་
པ་དེ་ལྟར་བསམ་གཏན་གྱི་དངོས་གཞི་བཞི་དང༌། གཟུགས་མེད་ཀྱི་དངོས་
གཞི་བཞི་སྟེ།
ཕྱིར། དང་པོ་བདུན་ལ་སྒྲས་བརྗོད་རིགས་ཀྱི་སྒོ་ནས་སོ་སོར་རྣམ་པ་གསུམ་
གསུམ་ཡོད་དེ། རོ་མྱང་བ་དང་མཚུངས་པར་ལྡན་པ་སྙོམས་འཇུག་ཉོན་
མོངས་ཅན་དང་། དག་པ་བ་དང་། ཟག་མེད་གསུམ་ཡོད་པའི་ཕྱིར། བརྒྱད་
པ་སྲིད་རྩེའི་དངོས་གཞི་ལ་སྒྲས་བརྗོད་རིགས་ཀྱི་སྒོ་ནས་རྣམ་པ་གཉིས་ཡོད་
དེ། དེ་ལ་དེ་ཉོན་མོངས་ཅན་དང་དག་པ་བ་གཉིས་ཡོད་ཅིང་ཟག་མེད་མེད་
པའི་ཕྱིར།
སྙོམས་འཇུག་གི་དངོས་གཞིའི་རྫས་རྣམ་པ་བརྒྱད་ཡོད་པའི་
གཉིས་པ་ནི། རོ་མྱང་ཞེས་སོགས་ཀྱིས་འཆད། འདི་ལ་གང་ཉོན་མོངས་
པར་བྱ་བའི་གཞི། གང་གིས་ཉོན་མོངས་པར་བྱེད་པའི་ཆོས། ཇི་ལྟར་ཉོན་
མོངས་པར་བྱེད་པའི་ཚུལ་དང་གསུམ། དང་པོ་ནི། བསམ་གཏན་གཟུགས་
མེད་ཀྱི་དངོས་གཞི་སྙོམས་འཇུག་དག་པ་བ་རྣམས་ཡིན་ཏེ། འཇིག་རྟེན་པ་ཡི་
དགེ་བ་ནི། །ཞེས་སོགས་རྐང་པ་གཉིས་གསུངས། གཉིས་པ་ལ་བཞི་ཡོད་དེ།
དེ་དག་སྲེད་ལྟ་ང་རྒྱལ་རྨོངས། །ཞེས་གསུངས་པ་ལྟར་བཞི་ཡོད་པའི་ཕྱིར། དེ་
མི་དགེ་བ་དང་ཁོང་ཁྲོས་ཉོན་མོངས་པར་མི་བྱེད་དེ། ཁམས་( ༥ན)གོང་ན་དེ་
468 

T
)
1
16
9
གཉིས་མེད་པའི་ཕྱིར། གསུམ་པ་ཡོད་དེ། བསམ་གཏན་གྱི་དངོས་གཞི་སྙོམས་
འཇུག་དག་པ་བ་ལ་མཉམ་པར་གཞག་པ་ན་སྙོམས་འཇུག་གི་བདེ་བ་ལ་རོ་
མྱང་གི་སྲིད་པ་སྐྱེས། ཕྱིས་སྙོམས་འཇུག་དེ་སྲེད་པ་དེ་དང་མཚུངས་ལྡན་དུ་
གྱུར་པ་ནི་སྲེད་པས་ཉོན་མོངས་པར་བྱེད་པའི་ཚུལ་དང་། ཡང་དེ་ལྟར་མཉམ་
པར་གཞག་པའི་ཚེ་མངོན་ཤེས་ཀྱིས་སྔོན་དང་ཕྱི་མའི་མཐའ་འགའ་ཞིག་
མཐོང་བ་ན། བདག་དང་འཇིག་རྟེན་རྟག་པའོ་སྙམ་པའི་ལྟ་བ་ངན་པ་སྐྱེས་ཏེ།
ཕྱིས་སྙོམས་འཇུག་དེ་ལྟ་བ་དེ་དང་མཚུངས་ལྡན་དུ་གྱུར་པ་ནི་ལྟ་བས་ཉོན་
མོངས་པར་བྱེད་པའི་ཚུལ་དང༌། དེ་ལ་མཉམ་པར་གཞག་པའི་ཚེ་བདག་གིས་
ནི་སྙོམས་འཇུག་འདི་ལྟ་བུ་ཐོབ་ཀྱི་གཞན་གྱིས་ནི་མ་ཐོབ་བོ་སྙམ་པའི་ང་རྒྱལ་
སྐྱེས་ཏེ། ཕྱིས་སྙོམས་འཇུག་དེ་ང་རྒྱལ་དང་མཚུངས་ལྡན་དུ་གྱུར་པ་ནི་ང་རྒྱལ་
གྱིས་ཉོན་མོངས་པར་བྱེད་པའི་ཚུལ་དང་། དེ་ལ་མཉམ་པར་གཞག་པའི་ཚེ་
རྨོངས་པ་མ་རིག་པའི་དབང་གིས་བདག་གི་ཐོབ་པའི་སྙོམས་འཇུག་འདི་ཐར་
ལམ་ཡིན་ནམ་མིན་སྙམ་པའི་ཐེ་ཚོམ་སྐྱེས་ཏེ། ཕྱིས་སྙོམས་འཇུག་དེ་མ་རིག་པ་
དང་མཚུངས་ལྡན་དུ་གྱུར་པ་ནི་རྨོངས་པ་མ་རིག་པས་ཉོན་མོངས་པར་བྱེད་
པའི་ཚུལ་ཡིན་པའི་ཕྱིར། ཁ་ཅིག་བསམ་གཏན་གྱི་སྙོམས་འཇུག་ཉོན་མོངས་
ཅན་རྣམས་བསམ་གཏན་གྱི་སྙོམས་འཇུག་ཡིན་ཟེར་ན། དེ་མི་འཐད་པར་
ཐལ། བསམ་གཏན་གྱི་སྙོམས་འཇུག་ཡིན་ན། དགེ་བ་ཡིན་དགོས། དེ་རྣམས་
དགེ་བ་མ་ཡིན་པའི་ཕྱིར། དང་པོ་གྲུབ་སྟེ། སྙོམས་འཇུག་དགེ་བ་རྩེ་གཅིག་པ།།
ཞེས་གསུངས་པའི་ཕྱིར། ཁོ་ན་རེ། དེ་ལྟར་སྙོམས་འཇུག་དངོས་གཞིའི་རྫས། །
རྣམ་པ་བརྒྱད་བདུན་རྣམ་པ་གསུམ། །ཞེས་གསུངས་པ་མི་འཐད་པར་ཐལ།
སྙོམས་འཇུག་ཉོན་མོངས་ཅན་རྣམས་སྙོམས་འཇུག་མ་ཡིན་པའི་ཕྱིར་ན་སྐྱོན་
མེད་དེ། དེ་སྙོམས་འཇུག་གི་རྫས་རྒྱུན་ཡིན་པས། (༥བ) སྙོམས་འཇུག་གི་མིང་
གིས་བཏགས་ནས་བསྟན་པ་ཡིན་པའི་ཕྱིར། དཔེར་ན་ས་བོན་རུལ་བ་བཞིན་
169 

�
u
w
ནོ། །དེ་ལྟར་ཡང་། མཛོད་འགྲེལ་ལས། ཇི་ལྟར་ཉོན་མོངས་ཅན་སྙོམས་འཇུག་
ཡིན་ཞེས་ལོག་པར་སེམས་པའི་ཕྱིར། ཧ་ཅང་ཐལ་བར་འགྱུར་རོ་ཞེ་ན་མ་ཡིན་
ཏེ། དེ་ནི་དེ་དང་རིགས་མཐུན་པ་ཁོ་ན་ལ་དེའི་མིང་ཉིད་ཀྱིས་བཏགས་པའི་
ཕྱིར། དཔེར་ན་ས་བོན་རུལ་བ་བཞིན་ནོ། །ཞེས་གསུངས་པའི་ཕྱིར།
ཡན་ལག་གི་དོན་ནི། སྙོམས་འཇུག་ཉོན་མོངས་ཅན་གྱི་མཚན་ཉིད་ཡོད་
དེ། སྙོམས་འཇུག་དག་པ་བའི་རྫས་རྒྱུན་ཡང་ཡིན། སྙོམས་འཇུག་དག་པ་
བའི་བདེ་བ་ལ་རོ་མྱང་བའི་སྲེད་པ་སོགས་ཉོན་མོངས་པ་བཞི་པོ་གང་རུང་
དང་མཚུངས་ལྡན་གྱི་བསྒྲིབས་ལུང་མ་བསྟན་ཡང་ཡིན། སྲེད་པ་དང་བཅས་
པའི་ཏིང་ངེ་འཛིན་ཡང་ཡིན་པའི་གཞི་མཐུན་དུ་གྱུར་པའི་ཏིང་ངེ་འཛིན་དེ།
སྙོམས་འཇུག་ཉོན་མོངས་ཅན་གྱི་མཚན་ཉིད་ཡིན་པའི་ཕྱིར།
གསུམ་པ་དག་པ་བ་འཆད་པ་ལ། འཇིག་རྟེན་པ་ཡི་དགེ་བ་ནི། །དག་པ་
དེ་ནི་དེས་མྱང་བྱ། །ཞེས་གསུངས། སྤྱིའི་དོན་ནི། བསམ་གཏན་གྱི་དངོས་གཞི་
སྙོམས་འཇུག་གང་ཞིག་འཇིག་རྟེན་པའི་དགེ་བར་དམིགས་པ་དེ། བསམ་
གཏན་གྱི་དངོས་གཞི་སྙོམས་འཇུག་དག་པ་བའི་མཚན་ཉིད། དེ་ལ་དབྱེ་ན།
དེ་དག་པ་བ་ཉམས་པ་ཆ་མཐུན། གནས་པ་ཆ་མཐུན། དེ་ཁྱད་པར་ཆ་མཐུན།
དེ་ངེས་འབྱེད་ཆ་མཐུན་དང་བཞི་ཡོད། བསམ་གཏན་གྱི་དངོས་གཞི་སྙོམས་
འཇུག་དག་པ་བ་གང་ཞིག །རང་གི་མཇུག་ཐོགས་སུ་རང་སའི་ཉོན་མོངས་
དང་། རང་གི་འོག་སའི་ཉོན་མོངས་གང་རུང་སྐྱེ་བ་དང་རྗེས་སུ་མཐུན་པ།
དང་པོའི་མཚན་ཉིད། དེ་གང་ཞིག །རང་གི་མཇུག་ཐོགས་སུ་རང་སའི་དངོས་
གཞི་སྙོམས་འཇུག་དག་པ་བ་སྐྱེ་བ་དང་རྗེས་སུ་མཐུན་པ། གཉིས་པའི་མཚན་
ཉིད། དེ་གང་ཞིག །རང་གི་མཇུག་ཐོགས་སུ་གོང་སའི་དངོས་གཞི་སྙོམས་
འཇུག་གཞན་སྐྱེ་བ་དང་རྗེས་སུ་མཐུན་པ། གསུམ་པའི་མཚན་ཉིད། དེ་གང་
ཞིག །རང་( ༦ན) གི་མཇུག་ཐོགས་སུ་བསམ་གཏན་གྱི་དངོས་གཞི་སྙོམས་
170

འཇུག་ཟག་མེད་སྐྱེ་བ་དང་རྗེས་སུ་མཐུན་པ། བཞི་པའི་མཚན་ཉིད་ཡིན་ཏེ།
དག་པ་ཉམས་པ་ཆ་མཐུན་སོགས། །ཞེས་གསུངས་པའི་ཕྱིར།
བསམ་གཏན་གྱི་དངོས་གཞི་སྙོམས་འཇུག་དག་པ་བ་ལ་དབྱེ་ན།
གཏན་དང་པོའི་དངོས་གཞི་སྙོམས་འཇུག་དག་པ་བ་ནས་བཞི་པའི་དེའི་བར་
བཞི་ཡོད། མཚན་ཉིད་སྔ་མས་རིགས་འགྲེ། གཟུགས་མེད་ཀྱི་དངོས་གཞིའི་
སྙོམས་འཇུག་གང་ཞིག །འཇིག་རྟེན་པའི་དགེ་བས་བསྡུས་པ་གཟུགས་མེད་ཀྱི་
དངོས་གཞི་སྙོམས་འཇུག་དག་པ་བའི་མཚན་ཉིད། དབྱེ་ན་བཞི་ཡོད། མཚན་
ཉིད་སྲིད་རྩེའི་བར་དུ་རིགས་འགྲེ། ཁ་ཅིག ། སྲིད་རྩེའི་དངོས་གཞི་སྙོམས་
འཇུག་ཁྱད་པར་བ་ཡོད་ཟེར་ན། རང་གི་མཇུག་ཐོགས་སུ་རང་གི་གོང་སའི་
དངོས་གཞི་སྙོམས་འཇུག་དག་པ་བ་གཞན་སྐྱེ་བ་དང་རྗེས་སུ་མཐུན་པའི་
སྲིད་རྩེའི་དངོས་གཞིའི་སྙོམས་འཇུག་ཡོད་པར་ཐལ། དམ་བཅའ་འཐད་པའི་
ཕྱིར། འདོད་མི་ནུས་ཏེ། སྲིད་རྩེའི་གོང་ས་མེད་པའི་ཕྱིར། ཁ་ཅིག །སྲིད་རྩེའི་
དངོས་གཞིའི་སྙོམས་འཇུག་དག་པ་བ་ངེས་འབྱེད་ཆ་མཐུན་མེད་དེ། སྲིད་
རྩེའི་དངོས་གཞིའི་སྙོམས་འཇུག་ཟག་མེད་མེད་པའི་ཕྱིར། ཟེར་ན། སྲིད་རྩེའི་
དངོས་གཞིའི་སྙོམས་འཇུག་དག་པ་བ་ངེས་འབྱེད་ཆ་མཐུན་ཡོད་པར་ཐལ།
རང་གི་མཇུག་ཐོགས་དེ་མ་ཐག་ཏུ་སྙོམས་འཇུག་ཟག་མེད་སྐྱེ་བ་དང་རྗེ་སུ་
མཐུན་པའི་སྲིད་རྩེའི་དངོས་གཞིའི་སྙོམས་འཇུག་དག་པ་བ་ཡོད་པའི་ཕྱིར།
རང་གི་མཇུག་ཐོགས་དེ་མ་ཐག་ཏུ་ཅི་ཡང་མེད་ཀྱི་སྙོམས་འཇུག་ཟག་མེད་སྐྱེ་
བ་དང་རྗེས་སུ་མཐུན་པའི་སྲིད་རྩེའི་དངོས་གཞིའི་སྙོམས་འཇུག་དག་པ་བ་
ཡོད་པའི་ཕྱིར་ཏེ། སྲིད་རྩེའི་རྟེན་ཅན་གྱི་ཕྱིར་མི་འོང་གིས་ཅི་ཡང་མེད་ཀྱི་
དངོས་གཞིའི་སྙོམས་འཇུག་ཟག་མེད་ལ་བརྟེན་ནས་སྲིད་རྩེ་ལ་ཆགས་བྲལ་
བྱེད་པའི་ཕྱིར་ཏེ། བསམ་གཏན་གཟུགས་མེད་རང་དང་ནི། །ཞེས་སོགས་
( ༦བ)གསུངས་པའི་ཕྱིར།

7
77
འཇིག་རྟེན་པའི་དགེ་བ་
འཇིག་རྟེན་པའི་དགེ་བ་བསམ་གཏན་གཟུགས་
མེད་ཀྱི་དངོས་གཞིའི་སྙོམས་འཇུག་དག་པ་བ་དེ་ནི་ཆོས་ཅན། ཁྱོད་མྱོང་བྱེད་
ཡན་ལག་གི་དོན་ནི།
ཡོད་དེ། སྙོམས་འཇུག་ཉོན་མོངས་ཅན་དེས་ཁྱོད་མྱོང་བར་བྱ་བ་ཡིན་པའི་
ཕྱིར།
བཞི་པ་ནི། ཟག་མེད་འཇིག་རྟེན་འདས་པའོ། །ཞེས་པས་བསྟན། བསམ་
གཏན་གྱི་དངོས་གཞིའི་སྙོམས་འཇུག་ཟག་མེད་ཀྱི་མཚན་ཉིད་ཡོད་དེ། བསམ་
གཏན་གྱི་དངོས་གཞིའི་སྙོམས་འཇུག་ཡང་ཡིན། འཇིག་རྟེན་ལས་འདས་པའི་
དགེ་བ་ཡང་ཡིན་པའི་གཞི་མཐུན་པར་དམིགས་པ་དེ། དེའི་མཚན་ཉིད་ཡིན་
པའི་ཕྱིར། གཟུགས་མེད་ལ་ཡང་རིགས་འགྲེ། གཉིས་པ། བསམ་གཏན་གྱི་
ཡན་ལག་བཤད་པ་ལ། རྒྱུ་སྙོམས་འཇུག་གི་ཡན་ལག་དང་། འབྲས་བུ་སྐྱེ་བ་ན་
ཚོར་བ་དུ་ཡོད་དང་གཉིས། དང་པོ་ལ། དགེ་བའི་ཡན་ལག་དང༌། ཉོན་
མོངས་ཅན་གྱི་ཡན་ལག་དུ་ཡོད་དཔྱད་པ་དང་། བཞི་པ་མི་གཡོ་བར་འཇོག་
པའི་རྒྱུ་མཚན་དང་གསུམ། དང་པོ་ལ། ཡན་ལག་དངོས་དང་། བསྡུ་བ་གཉིས།
དང་པོ་ནི། ཡན་ལག་སྔ་སྔ་སྤངས་པ་ཡི། །ཞེས་བཤད་ན། བསམ་གཏན་གྱི་
དངོས་གཞིའི་སྙོམས་འཇུག་རྣམས་ཡན་ལག་དུ་དང་ལྡན་པ་ཡིན་ཞེ་ན།
འཆད་པ་ལ། དང་པོ་ལ་ལྔ། ཞེས་སོགས་རྐང་པ་བརྒྱད་གསུངས། དོན་ནི།
ཤེས་བྱ་ཆོས་ཅན། བསམ་གཏན་དང་པོའི་དངོས་གཞིའི་སྙོམས་འཇུག་ནི་ཡན་
ལག་ལྔ་དང་ལྡན་ཏེ། གཉེན་པོའི་ཡན་ལག་རྟོག་དཔྱོད་གཉིས་དང༌། ཕན་
ཡོན་གྱི་ཡན་ལག་ཏིང་ངེ་འཛིན་ལས་སྐྱེས་པའི་དགའ་བ་དང་བདེ་བ་གཉིས་
དང་། གནས་ཀྱི་ཡན་ལག་ཏིང་ངེ་འཛིན་རྣམས་སུ་ཡོད་པའི་ཕྱིར། དང་པོ་
ཡིན་ཏེ། རྟོག་དཔྱོད་གཉིས་ཀྱིས་འདོད་པའི་གནོད་སེམས་དང་རྣམ་འཚེ་སྤོང་
བའི་ཕྱིར། གཉིས་པ་གྲུབ་སྟེ། རྟོག་དཔྱོད་གཉིས་ཀྱིས་དེ་གཉིས་སྤངས་པ་ལས་
དབེན་པ་ལས་སྐྱེས་པའི་དགའ་བདེ་ཐོབ་པའི་ཕྱིར། གསུམ་པ་གྲུབ་སྟེ། དེའི་
179

ཡན་ལག་རྟོག་དཔྱོད་གཉིས་ཀྱི་ཏིང་ངེ་འཛིན་ལ་རྟེན་ནས་འབྱུང་བའི་ཕྱིར།
གཉིས་པ་ལ་ཡན་ལག་བཞི་ཡོད་དེ། རྟོག་(༧ན) དཔྱོད་སྤོང་བའི་གཉེན་
་ཡན་ལག་ནང་རབ་ཏུ་དང་བ་དང༌། ནང་རབ་ཏུ་དང་བས་མི་མཐུན་པ་
སྤོང་བའི་ཕན་ཡོན་གྱི་ཡན་ལག་ཏིང་ངེ་འཛིན་ལས་སྐྱེས་པའི་དགའ་བདེ་
གཉིས་དང་། གནས་ཀྱི་ཡན་ལག་ཏིང་ངེ་འཛིན་རྣམས་སུ་ཡོད་པའི་ཕྱིར།
གསུམ་པ་ལ་ཡན་ལག་ལྔ་ཡོད་དེ། གཉེན་པོའི་ཡན་ལག་འོག་སའི་དགའ་བ་
སྤོང་བ་དྲན་ཤེས་བཞིན་བཏང་སྙོམས་གསུམ་དང༌། ཕན་ཡོན་གྱི་ཡན་ལག་
སེམས་བདེ་དང་། ཏིང་ངེ་འཛིན་གནས་ཀྱི་ཡན་ལག་རྣམས་སུ་ཡོད་པའི་ཕྱིར།
བསམ་གཏན་གྱི་ཡ་མཐའ་བཞི་པ་ལ་ཡན་ལག་བཞི་ཡོད་དེ། གཉེན་པོའི་ཡན་
ལག་འོག་སའི་བདེ་བ་སྤོང་བ་དྲན་པ་དང་། བཏང་སྙོམས་ཡོངས་དག་གཉིས་
དང་། ཕན་ཡོན་གྱི་ཡན་ལག།བདེ་བ་ཡང་མ་ཡིན་སྡུག་བསྔལ་ཡང་མ་ཡིན་
པའི་ཚོར་བ་བཏང་སྙོམས་དང་། གནས་ཀྱི་ཡན་ལག་ཏིང་ངེ་འཛིན་རྣམས་སུ་
ཡོད་པའི་ཕྱིར། གཉིས་པ་ནི། རྫས་སུ་བཅུ་གཅིག་དང་པོ་ན། །ཞེས་སོགས་
རྐང་པ་བཞི་གསུངས། བསམ་གཏན་གྱི་ཡན་ལག་ལ་མིང་གི་སྒོ་ནས་བཅོ་
བརྒྱད་དུ་བཤད་པ་སྟེ། ། རྫས་སུ་བཅུ་གཅིག་ཏུ་འདུ་སྟེ། རྟོག་དཔྱོད་གཉིས་
དགའ་བདེ་གཉིས་ཏིང་ངེ་འཛིན་ནང་རབ་ཏུ་དང་བ་དྲན་ཤེས་བཞིན་བཏང་
སྙོམས་གསུམ་ཚོར་བ་སེམས་བདེ་བའི་དབང་པོ་ཚོར་བ་བཏང་སྙོམས་ཀྱི་
དབང་པོ་རྣམས་སུ་འདུ་བའི་ཕྱིར། ཁོ་ན་རེ། བསམ་གཏན་གྱི་ཡན་ལག་
རྣམས་རྫས་བཅུ་གཅིག་ཏུ་འདུ་བ་མི་འཐད་པར་ཐལ། དགའ་བདེ་གཉིས་
བསམ་གཏན་དང་པོ་གཉིས་ཀྱི་ཡན་ལག་མ་ཡིན་པའི་ཕྱིར། བསམ་གཏན་
དང་པོ་གཉིས་དགའ་བ་ལ་འདོད་ཆགས་དང་མ་བྲལ་བས་སེམས་བདེ་ནི་
མེད་ལ། ལུས་བདེ་ནི་བསམ་གཏན་གྱི་ཡན་ལག་མ་ཡིན་པའི་ཕྱིར། དེ་སྒོ་ལྔའི་
རྣམ་ཤེས་ཀྱི་འཁོར་དུ་འབྱུང་བས་མཉམ་གཞག་ཏུ་མེད་པའི་ཕྱིར། གཞན་

7
D
ཡང་། བསམ་གཏན་གསུམ་པའི་(༧བ)བདེ་བ། བསམ་གཏན་དང་པོ་གཉིས་
ཀྱི་བདེ་བ་ལས་རྫས་གཞན་དུ་མ་གྲུབ་པར་ཐལ། བསམ་གཏན་གསུམ་གྱི་ཡ་
ལག་བདེ་བ་གསུམ་རྫས་གཅིག་པའི་ཕྱིར། ཟེར་ན། སྐྱོན་མེད་དེ། བསམ་
གཏན་དང་པོ་གཉིས་ན་དགེ་བའི་ས་མང་པོའི་སེམས་ཤིན་ཏུ་སྦྱངས་པའི་
བདེ་བ་དེ་བསམ་གཏན་དང་པོ་གཉིས་ཀྱི་ཡན་ལག་ཏུ་གྱུར་པའི་བདེ་བ་ཡིན་
པའི་ཕྱིར། དེར་ཐལ། མཉམ་གཞག་གི་བསམ་གཏན་དང་པོ་གཉིས་ན་ལུས་
ཚོར་མེད་པ་གང་ཞིག །སེམས་ཚོར་ཡིད་བདེ་ནི་དེའི་ཡན་ལག་དགའ་བར་
བགྲངས་ཟིན་པའི་ཕྱིར།
དེས་ན་བསམ་གཏན་གསུམ་པའི་བདེ་
་བ་བསམ་
བསམ་གཏན་
གཏན་དང་པོ་གཉིས་ཀྱི་བདེ་བ་ལས་རྫས་ཐ་དད་ཡིན་ཏེ།
གསུམ་པའི་བདེ་བ་དེ་སེམས་ཚོར་བདེ་བ་ཡིན་པའི་ཕྱིར།
གཉིས་པའི་ཡན་ལག་ཏུ་གྱུར་པའི་ནང་རབ་ཏུ་དང་བ་ཡོད་དེ། བསམ་གཏན་
དང་པོ་ལས་ངེས་པར་འབྱུང་བའི་ཡིད་ཆེས་པའི་དད་པ་དེ་དེ་ཡིན་པའི་ཕྱིར།
ཁ་ཅིག །བསམ་གཏན་གསུམ་པའི་ཡན་ལག་ཏུ་གྱུར་པའི་དགའ་བ་ཡིད་བདེ་
བསམ་གཏན་
ཡིན་པར་འདོད་པ་མི་འཐད་དེ། བསམ་གཏན་གྱི་ཡན་ལག་འཆད་པའི་ལུང་
རྣམ་པ་གཉིས་དང་འགལ་བའི་ཕྱིར་ཏེ། མདོ་ལས། འདིར་ཡིད་བདེ་བའི་
དབང་པོ་སྐྱེས་པ་ལ་མ་ལུས་པ་འགག་པར་འགྱུར་རོ་ཞེས་དང་། དེ་འདོད་
པས་དབེན་པའི་སྡིག་ཏོ་མི་དགེ་བའི་ཆོས་ཀྱི་དབེན་པ་རྟོག་པ་དང་བཅས་
ཤིང་དཔྱོད་པ་དང་བཅས་པ་དབེན་པ་ལས་སྐྱེས་པའི་དགའ་བ་དང་བདེ་བ་
ཅན་བསམ་གཏན་དང་པོ་ལ་ཉེ་བར་བསྒྲུབ་སྟེ་གནས་སོ། །ཞེས་སོགས་མདོ་
བཞི་གསུངས་པའི་ཕྱིར། བསམ་གཏན་དང་པོ་གཉིས་ཀྱི་ཡན་ལག་ཏུ་གྱུར་
པའི་དགའ་བ་ཡོད་དེ། བསམ་གཏན་གྱི་ཚོར་བ་ཡིད་བདེ་དེ་དེ་ཡིན་པའི་ཕྱིར།
གཉིས་པ་ཉོན་མོངས་ཅན་གྱི་ཡན་ལག་འཆད་པ་ལ། ཉོན་མོངས་ཅན་ལ་
དགའ་བདེ་དང༌། །ཞེས་སོགས་རྐང་པ་བཞི་གསུངས། སྙོམས་འཇུག་ཉོན་
474

ཆས་མངན
མོངས་ཅན་རྣམས་ལ་བསམ་(༨ན) གཏན་གྱི་ཡན་ལག་གང་མེད་ཅེ་ན། ཉོན་
དེ་ཉོན་
མོངས་ཅན་གྱི་བསམ་གཏན་དང་པོ་ལ་དགའ་བདེ་གཉིས་མེད་དེ།
མོངས་པས་མི་དབེན་པའི་ཕྱིར། དེ་གཉིས་པ་ལ་ནི་ནང་རབ་ཏུ་དང་བ་མེད་
དེ། ཉོན་མོངས་པས་རྙོག་པའི་ཕྱིར། གསུམ་པ་ལ་ནི། ཤེས་བཞིན་དང་དྲན་པ་
མེད་དེ། ས་དེ་ཉོན་མོངས་པས་སེམས་རྨོངས་ཤིང་རྙོག་པར་བྱས་པའི་ཕྱིར།
དེ་བཞི་པ་ལ་ནི་བཏང་སྙོམས་དང་དྲན་པ་ཡོངས་དག་གཉིས་མེད་དེ། ས་དེའི་
ཉོན་མོངས་པས་དྲི་མ་ཅན་དུ་བྱས་པའི་ཕྱིར། ཁ་ཅིག །ཉོན་མོངས་ཅན་གྱི་
བསམ་གཏན་དང་པོ་གཉིས་ན་ཤིན་ཏུ་སྦྱངས་པ་མེད། གསུམ་པ་དང་བཞི་པ་
ན་བཏང་སྙོམས་མེད་དེ། དེ་གཉིས་དགེ་བའི་ས་མང་པོ་བ་ཡིན་པའི་ཕྱིར་ཟེར།
གསུམ་པ། བཞི་པ་མི་གཡོ་བར་འཇོག་པའི་རྒྱུ་མཚན་ནི། སྐྱོན་བརྒྱད་
ལས་ནི་གྲོལ་བའི་ཕྱིར། །ཞེས་སོགས་རྐང་པ་བཞི་གསུངས། བསམ་གཏན་བཞི་
པ་ལ་གཡོ་བ་མེད་པ་ཞེས་བརྗོད་པའི་རྒྱུ་མཚན་ཡོད་པ་ཡིན་ཏེ། དེ་བསམ་
གཏན་གྱི་སྐྱོན་བརྒྱད་ལས་གྲོལ་བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
སྐྱོན་བརྒྱད་ཡོད་དེ། རྟོག་པ་དང་དཔྱོད་པ་དང༌། དབུགས་འབྱུང་བ་དང་།
རྔུབ་པ་དག་དང་། ཚོར་བ་བདེ་བ་དང་ལ་སོགས་པ་སྡུག་བསྔལ་དང་། ཡིད་
བདེ་དང༌། ཡིད་མི་བདེ་བཞི་སྟེ་བརྒྱད་པོ་དེ་དེ་ཡིན་པའི་ཕྱིར། གཉིས་པ།
འབྲས་བུ་སྐྱེ་བ་ན་ཚོར་བ་དུ་ཡོད་ནི། སྐྱེ་བའི་བསམ་གཏན་དག་ན་ནི། །ཞེས་
སོགས་ཤློོཀ་གཉིས་གསུངས། འབྲས་བུ་སྐྱེ་བའི་བསམ་གཏན་བཞི་པོ་དག་ན་
ཚོར་བ་གང་ཡོད་ཀྱི་ཁྱད་པར་ཡོད་དེ། དེ་དང་པོ་ན་ནི་ཡིད་བདེ་དང་ཚོར་བ་
བདེ་བ་དང་རྣམ་ཤེས་བཞི་འཆར་གྱི་འཁོར་དུ་འབྱུང་བའི་བཏང་སྙོམས་
དང་། དེ་གཉིས་པ་ན་ནི་ཡིད་ཤེས་འཁོར་དུ་འབྱུང་བའི་བཏང་སྙོམས་དང་
ཡིད་བདེ་གཉིས་ཡོད། དེ་གསུམ་པ་ན་ནི། ཡིད་ཤེས་དང་མཚུངས་ལྡན་གྱི་
སེམས་བདེ་བ་དང་བཏང་སྙོམས་གཉིས་ཡོད། དེ་བཞི་པ་ན་ཡིད་ཤེས་དང་
475 

མཚུངས་ལྡན་གྱི་བཏང་སྙོམས་( ༨བ) ཀྱི་ཚོར་བ་ཡོད་པའི་ཕྱིར། དེ་ལ་ཁ་ཅིག །
བསམ་གཏན་གཉིས་པ་ཡན་ཆད་ན་གཟུགས་མཐོང་བ་དང་། སྒྲ་ཐོས་པ་དང་
རེག་བྱ་ལ་རེག་པ་དང་ངག་སྨྲ་བ་གང་ཡང་མེད་པར་ཐལ། དེ་ཡན་ཆད་ན་
མིག་རྣ་བ་ལུས་ཀྱི་རྣམ་ཤེས་གསུམ་པོ་གང་རུང་ཡང་མེད། ངག་ཀུན་ནས་སློང་
བྱེད་ཀྱི་རྟོག་དཔྱོད་གང་རུང་ཡང་མེད་པའི་ཕྱིར། ཞེ་ན། སྐྱོན་མེད་དེ། བསམ་
གཏན་གཉིས་པ་དང་ལ་སོགས་པ་དེ་གསུམ་པ་དང་བཞི་པ་ན་ལུས་ཀྱི་རྣམ་
པར་ཤེས་པ་དང་། མིག་གི་རྣམ་པར་ཤེས་པ་དང་། རྣའི་རྣམ་པར་ཤེས་
པ་གསུམ་དང་ལུས་ངག་གི་རྣམ་པར་རིག་བྱེད་ཀུན་ནས་སློང་བྱེད་ཀྱི་རྟོག་
དཔྱོད་གང་ཡིན་པ་དེ་ནི་བསམ་གཏན་དང་པོར་གཏོགས་པའི་ཕྱིར། དེ་དག་
ས་དེ་ན་མེད་ཀྱང་རྟེན་དེ་ལ་ཡོད་པ་མི་འགལ་ཏེ།
དཔེར་ན། གོང་མ་
དག་འོག་སའི་སྤྲུལ་པ་སྤྲུལ་པར་འདོད་ན་འོག་སའི་སྤྲུལ་སེམས་གོང་སའི་
རྟེན་ལ་མངོན་དུ་བྱེད་པ་བཞིན་ཡིན་པའི་ཕྱིར།
བསམ་གཏན་གཉིས་པ་
སོགས་སུ་མངོན་དུ་བྱེད་པའི་མིག་ཤེས་སོགས་གསུམ་དང་རྟོག་དཔྱོད་དེ་ངག་
མ་བསྒྲིབས་ལུང་མ་བསྟན་ཡིན་གྱི་ཉོན་མོངས་ཅན་མ་ཡིན་ཏེ།
འོག་ས་ལ་
འདོད་ཆགས་དང་བྲལ་བའི་ཕྱིར། དེ་རྣམས་དགེ་བ་མ་ཡིན་ཏེ། དེ་རྣམས་
དགེ་བ་ཡིན་ན་ས་འཕོས་པས་གཏོང་བའི་ཕྱིར།
གསུམ་པ་ཇི་ལྟར་ཐོབ་ཚུལ་ལ། དག་པ་བ་ཐོབ་ཚུལ། ཟག་མེད་ཐོབ་ཚུལ།
ཉོན་མོངས་ཅན་ཐོབ་ཚུལ་གསུམ་མོ། །དང་པོ་ནི། དེ་དང་མི་ལྡན་འདོད་
ཆགས་བྲལ། །སྐྱེ་བ་ལས་ནི་དག་པ་ཐོབ། །ཅེས་གསུངས། བསམ་གཏན་གྱི་
དངོས་གཞི་སྙོམས་འཇུག་དག་པ་བའི་ཐོབ་ཚུལ་ཡོད་དེ། དག་པ་བ་དེ་དང་
སྔར་མི་ལྡན་ན་འོག་ས་ལ་འདོད་ཆགས་དང་བྲལ་བས་གོང་སའི་དག་པ་བ་
ཐོབ་ལ། སྲིད་རྩེ་མ་གཏོགས་པ་གོང་ས་ནས་འོག་སར་སྐྱེ་བ་ལ་ནི་དག་པ་བ་
ངེས་འབྱེད་ཆ་མཐུན་སོགས་གསུམ་པོ་གང་རུང་ཐོབ་པ་ཡོད་པའི་ཕྱིར། སྲིད་
A76 

6
2
(
རྩེར་སྙོམས་འཇུག་དག་པ་བ་ནི་སྐྱེས་ནས་ཐོབ་པ་མེད་དེ། ( ༩ན) དེ་ན་སྲིད་
རྩེའི་སྙོམས་འཇུག་སྔར་ཐོབ་པ་སྐྱེ་བས་དེ་གསར་ཐོབ་མེད་པའི་ཕྱིར།
གཉིས་པ་ནི། ཟག་མེད་འདོད་ཆགས་བྲལ་བ་ཡིས། །ཞེས་སོགས་རྐང་པ་
གཉིས་གསུངས། སྙོམས་འཇུག་ཟག་མེད་ཐོབ་ཚུལ་ཡོད་དེ། སྔར་མི་ལྡན་པ་ནི་
འདོད་ཆགས་དང་བྲལ་བ་ཡིས་ཐོབ་པ་ཡོད་ཅིང་སློབ་མི་སློབ་དབང་བརྟུལ་
རྣོན་པོར་འཕོས་པ་ན་སྙོམས་འཇུག་ཟག་མེད་སློབ་མི་སློབ་ཀྱི་སྦྱོར་བས་ཐོབ་
པ་ཡོད། ཟག་མེད་ཉམས་པ་དང་སྐྱེ་བས་ཐོབ་པ་མེད་པའི་ཕྱིར། གསུམ་པ་ནི།
ཉོན་མོངས་ཅན་ཉམས་སྐྱེ་བ་ཡིས། །ཞེས་པས་འཆད། སྙོམས་འཇུག་ཉོན་
མོངས་ཅན་ཐོབ་ཚུལ་ཡོད་དེ། དེ་ཡོངས་སུ་ཉམས་པས་ཐོབ་པ་དང་། སྐྱེ་བས་
ཐོབ་པ་གཉིས་ཡོད་པའི་ཕྱིར། དང་པོ་ཡོད་དེ། བསམ་གཏན་དང་པོ་ལ་
འདོད་ཆགས་དང་བྲལ་བ་ལས་ཡོངས་སུ་ཉམས་ནས། བསམ་གཏན་དང་པོའི་
དེ་ཉོན་མོངས་ཅན་ཐོབ་པ་དེ་དེ་ཡིན་པའི་ཕྱིར། གཉིས་པ་ཡོད་དེ། བསམ་
གཏན་གཉིས་པ་ཡན་ཆད་ནས་བསམ་གཏན་དང་པོར་སྐྱེས་ན་དང་པོའི་ཉོན་
མོངས་ཅན་ཐོབ་པ་ལྟ་བུ་སྐྱེ་བ་ཡིས་ཐོབ་པ་ཡིན་པའི་ཕྱིར། བཞི་པ་གང་ལས་
གང་འབྱུང་ལ། གསུམ་པོ་གང་ལས་གང་འབྱུང་དང༌། དག་པ་བ་བྱེ་བྲག་ཏུ་
བཤད་པ། ཐོད་རྒལ་གྱི་སྙོམས་འཇུག་བྱེ་བྲག་ཏུ་བཤད་པ་དང་གསུམ། དང་
པོ་ལ། སྙོམས་འཇུག་གི་དབང་དུ་བྱས་པ་དང་། དེ་ལས་གཞན་པའི་དབང་དུ་
བྱས་པའོ། །དང་པོ་ནི། ཟག་པ་མེད་པའི་མཇུག་ཐོགས་སུ། །ཞེས་སོགས་རྐང་
པ་དྲུག་གསུངས། སྙོམས་འཇུག་དག་པ་བ་དང་ཟག་མེད་དང་། སྙོམས་འཇུག་
ཉོན་མོངས་ཅན་གསུམ་པོ་གང་གི་མཇུག་ཐོགས་སུ་གཅིག་ཤོས་སྐྱེ་བ་ཡོད་
་པར་ཡོད་དེ། བསམ་གཏན་གསུམ་པའི་དངོས་གཞིའི་
འཇུག་ཟག་པ་མེད་པའི་མཇུག་ཐོགས་སུ་རང་ས་ནས་ཡར་བགྲངས་པའི་རང་
སའི་དང་། རང་སྟག་གོང་མ་བསམ་གཏན་བཞི་པ་དང་གཟུགས་མེད་དང་པོ་
མེད་ཀྱི་ཁྱད་པར་ཡོད་དེ།
477 

z0གཉིས་ཏེ་གསུམ་པའི་བར་གྱི་སྙོམས་འཇུག་དགེ་བ་དག་པ་བ་དང་
(༩ བ)
སྙོམས་འཇུག་ཟག་མེད་སྐྱེ་བ་ཡོད། རང་ས་ནས་མར་རྩིས་པའི་རང་ས ་དང་
་བསམ་གཏན་དང་པོའི་བར་གྱི་སྙོམས་འཇུག་དགེ་ང་
འོག་མ་གསུམ་པ་སྟེ་བསམ་གཏན་དང་པོའི་བར་
དག་པ་བ་དང་སྙོམས་འཇུག་ཟག་མེད་སྐྱེ་བ་ཡོད། གོང་འོག་གི་བཞི་པ་ཕན་
ཆད་མི་སྐྱེ་བའི་ཕྱིར་ཏེ། ཤིན་ཏུ་ཐག་རིང་བའི་ཕྱིར། བསམ་གཏན་དང་པོ་
ཟག་མེད་ཀྱི་མཇུག་ཐོགས་སུ་འོག་མའི་དག་པ་བ་དང་ཟག་མེད་འབྱུང་བ་
མེད་ཅིང་རང་ས་དང་གོང་སའི་དག་པ་བ་དང་ཟག་མེད་འབྱུང་བ་ཡོང་དེ།
སྙོམས་འཇུག་ལས་ལྡང་བའི་ཚེ་རང་སའི་དག་པ་བ་དང་ཟག་མེད་འབྱུང་།
ཡར་འོང་ལུགས་མཐུན་དུ་སྙོམས་པར་འཇུག་པའི་ཚེ་ཟག་བཅས་སྤེལ་མར་
ལས་
ས་གཉིས་པའི་དག་པ་བ་དང་མ་སྤེལ་བའང་གཉིས་པའི་ཟག་མེད་འབྱུང་།
ཐོད་རྒལ་གྱི་སྙོམས་འཇུག་རིགས་མཐུན་པར་འགྲོ་བའི་ཚེ་ཟག་བཅས་སྤེལ་བ་
ལས་གསུམ་པའི་དག་པ་བ་དང་། མ་སྤེལ་བ་ལས་གསུམ་པའི་ཟག་མེད་དེ་
དྲུག་འབྱུང་བ་ཡོད་པའི་ཕྱིར། བསམ་གཏན་གཉིས་པའི་ཟག་མེད་གྱི་མཇུག་
ཏུ་བསམ་གཏན་གྱི་སྙོམས་འཇུག་བརྒྱད་འབྱུང་བ་ཡོད་དེ། རང་གི་ལྟག་
བསམ་གཏན་བཞི་པའི་བར་སྔ་མ་བཞིན་དུ་སྦྱར་བས་དྲུག་དང་། ལུགས་མི་
མཐུན་དུ་སྙོམས་པར་འཇུག་པའི་ཚེ་མ་སྤེལ་བ་ལས་འོག་ས་བསམ་གཏན་
དང་པོ་ཟག་མེད་དང་། སྤེལ་བ་ལས་དག་པ་བ་དང་བརྒྱད་འབྱུང་བ་ཡོད་
པའི་ཕྱིར། བསམ་གཏན་ཕྱི་མ་གཉིས་དང་གཟུགས་མེད་ནམ་མཁའ་མཐའ་
ཡས་གསུམ་གྱི་དངོས་གཞིའི་སྙོམས་འཇུག་ཟག་མེད་ཀྱི་འཇུག་ཐོགས་སུ་
སྙོམས་འཇུག་སྐྱེ་ཚུལ་ཡོད་དེ། བསམ་གཏན་གསུམ་པའི་མཇུག་ཐོགས་སུ་
སྙོམས་འཇུག་སྐྱེ་ཚུལ་བཤད་ཟིན་ལ། བསམ་གཏན་བཞི་པའི་མཇུག་ཐོགས་སུ་
རང་ས་ནས་རྩིས་པའི་ལྟག་གོང་མ་རྣམ་ཤེས་མཐའ་ཡས་དང་གསུམ་པའི་
བར་གྱི་སྙོམས་འཇུག་དག་པ་བ་དང་ཟག་མེད་སྔར་བཞིན་སྐྱེ་བ་ཡོད། རང་ས་
478

f
ནས་རྩིས་པའི་འོག་བསམ་གཏན་གཉིས་( ༡་ན) པ་ཡན་ཆད་ཀྱི་སྙོམས་འཇུག་
དག་པ་བ་དང་ཟག་མེད་རྣམས་སྔར་བཞིན་སྐྱེ་བ་ཡོད། གཟུགས་མེད་དང་པོ་
ལ་ཡང་རང་ས་ནས་སྔར་བཞིན་རྩིས་པའི་སྔར་བཞིན་སྐྱེ་བ་ཡོད། གཟུགས་
མེད་གཉིས་པའི་སྙོམས་འཇུག་ཟག་མེད་ཀྱི་མཇུག་ཐོགས་སུ་ལྟག་གི་ཟག་མེད་
གསུམ་པ་སྐྱེ་བ་མེད་དེ། ཟུགས་མེད་གཉིས་པ་ནས་ཡར་རྩིས་པའི་ལྟག་གི་
གསུམ་པ་སྲིད་རྩེའི་སྙོམས་འཇུག་ཟག་མེད་མེད་པའི་ཕྱིར། གཟུགས་མེད་
གསུམ་པའི་སྙོམས་འཇུག་ཟག་མེད་ཀྱི་རྗེས་སུ་ལྟག་གི་སྙོམས་འཇུག་ཟག་མེད་
སྐྱེ་བ་མེད་དེ། སྲིད་རྩེའི་ཟག་མེད་མེད་པའི་ཕྱིར། གཟུགས་མེད་ཕྱི་མ་གཉིས་
ཀྱང་འོག་ཏུ་སྐྱེ་ཚུལ་སྔར་དང་འདྲའོ། ཁ་ཅིག །བསམ་གཏན་གཟུགས་མེད་ཀྱི་
སྙོམས་འཇུག་བརྒྱད་ཀ་ལྟག་འོག་གི་སྙོམས་འཇུག་དག་པ་བ་དང་ཟག་མེད་
སྐྱེ་ཚུལ་འདྲ་ཟེར་བ་མི་འཐད་དེ། བསམ་གཏན་དང་པོའི་འོག་སའི་བསམ་
གཏན་གྱི་སྙོམས་འཇུག་དག་པ་བ་དང་ཟག་མེད་གང་རུང་མེད་པའི་ཕྱིར་
དང་། སྲིད་རྩེའི་གོང་ས་ཡང་མེད་པའི་ཕྱིར། གཞན་ཡང་། དེ་མི་འཐད་པར་
ཐལ། བསམ་གཏན་གཉིས་པའི་མཇུག་ཐོགས་སུ་ཡང་ས་འོག་མའི་ཟག་མེད་
གཅིག་ལས་
།་ལས་སྲྀ་བ་
!་སྐྱེ་བ་མེད་པའི་ཕྱིར་དང་། ཅི་ཡང་མེད་པའི་སྙོམས་འཇུག་ཟག་
མེད་ཀྱི་མཇུག་ཏུ་ཡང་རང་ས་ནས་ཡར་རྩིས་པའི་སྙོམས་འཇུག་ཟག་མེད་སྐྱེ་
བ་མེད་པའི་ཕྱིར། སྙོམས་འཇུག་དག་པ་བ་ལས་སྙོམས་འཇུག་གཞན་རྣམས་
འབྱུང་ཚུལ་ཡོད་དེ། ཟག་མེད་ལས་སྐྱེ་བ་དེ་བཞིན་དུ་ལྟག་འོག་གསུམ་པའི་
བར་སྔར་བཞིན་འབྱུང་། སྙོམས་འཇུག་ཉོན་མོངས་ཅན་གྱིས་གཟིར་བའི་ཚེ་
རང་རང་གི་ས་པའི་སྙོམས་འཇུག་ཉོན་མོངས་ཅན་གཅིག་ཀྱང་འབྱུང་བ་ཡོད་
པའི་ཕྱིར། སྙོམས་འཇུག་ཉོན་མོངས་ཅན་ལས་ཟག་མེད་འབྱུང་བ་མེད་ཀྱང་
དག་པ་བ་འབྱུང་བ་ཡོད་དེ། སྙོམས་འཇུག་ཉོན་མོངས་ཅན་ལ་( ༡་བ)ཉོན་
མོངས་ཅན་དུ་ཤེས་པའི་ཚེ་རང་སའི་དག་པ་བ་གཅིག་དང་། རྒྱུན་ཀྱི་ཚེ་ཉོན་
— 479 

མ
2
མོངས་ཅན་རང་ཉིད་དང་། ཉོན་མོངས་ཅན་གྱིས་གཟིར་བ་ལས་ལངས་ནས་
འོག་མའི་དག་པ་བ་གཅིག་ཀྱང་སྐྱེ་བ་ཡོད་པའི་ཕྱིར།
གཉིས་པ་དེ་ལས་གཞན་པའི་དབང་དུ་བྱས་པ་ནི། འཆི་འཕོ་དག་ལས་
ཉོན་མོངས་ཀུན། །ཞེས་སོགས་རྐང་པ་གཉིས་གསུངས། གཟུགས་གཟུགས་
མེད་ཀྱི་དགེ་བ་དག་པ་བ་དང་། སྙོམས་འཇུག་ཉོན་མོངས་ཅན་ལས
འབྱུང་གི་ཁྱད་པར་ཡོད་དེ། གཟུགས་གཟུགས་མེད་ཀྱི་དགེ་བ་དག་པ་བ་ལ་
གནས་ཏེ་འཆི་འཕོ་བའི་ཚེ་གཟུགས་གཟུགས་མེད་ཀྱི་དགེ་བ་དག་པ་བ་དེ་
ངས་ནས་རང་ས་གོང་ས་འོག་ས་གང་རུང་དུ་སྐྱེ་བའི་སྲིད་པ་ཉོན་
མོངས་ཅན་སྐྱེ་བ་ཡོད་པ་གང་ཞིག །སྙོམས་འཇུག་ཉོན་མོངས་ཅན་གྱིས་འཆི་
སེམས་བྱས་པ་ལས་རང་ས་དང་འོག་སར་སྐྱེ་བ་ཡོད་ཀྱི་གོང་སར་སྐྱེ་བ་ཡོད་
པ་མ་ཡིན་པའི་ཕྱིར་ཏེ། འོག་སའི་ཉོན་མོངས་མ་སྤངས་པར་གོང་སར་སྐྱེ་བ་
མེད་པའི་ཕྱིར།
གཉིས་པ་དག་པ་བ་བྱེ་བྲག་ཏུ་བཤད་པ་ལ། དངོས་དང་། གང་ལས་གང་
འབྱུང་བ་གཉིས། དང་པོ་ནི། དག་པ་ཉམས་པའི་ཆ་མཐུན་སོགས། །ཞེས་
སོགས་རྐང་པ་བཞི་གསུངས་པའི་དོན་བཤད་ཟིན།
གཉིས་པ་ནི། ཉམས་ཆ་མཐུན་སོགས་མཇུག་ཐོགས་སུ། །ཞེས་སོགས་
རྐང་པ་གཉིས་ཀྱིས་བཤད། དོན་ནི། དག་པ་བའི་བསམ་གཏན་གྱི་སྙོམས་
འཇུག་ཉམས་པ་ཆ་མཐུན་སོགས་བཞི་པོ་དེ་རེ་རེའི་མཇུག་ཐོགས་སུ་ཉམས་
པ་ཆ་མཐུན་སོགས་སྐྱེ་བ་ཡོད་མེད་ཀྱི་ཁྱད་པར་ཡོད་དེ། ཉམས་པ་ཆ་མཐུན་
གྱི་མཇུག་ཏུ་རང་ཉིད་དང་ཁྱད་པར་དུ་འགྲོ་བའི་ཚེ་གནས་པ་ཆ་མཐུན་དེ་
་པ་གནས་པ་ཆ་མཐུན་གྱི་མཇུག་ཐོགས་སུ་རང་
གཉིས་དང་སོགས་པས་བསྡུས་པ་གནས་པ་ཆ་མཐུན་
ཉིད་དང་( ༡༡ན) ཁྱད་པར་ཆ་མཐུན་དང་ཉམས་པ་ཆ་མཐུན་གསུམ་དང་།
ཁྱད་པར་ཆ་མཐུན་གྱི་མཇུག་ཐོགས་སུ་རང་ཉིད་དང་གནས་པ་དང་ངེས་
180

འབྱེད་ཆ་མཐུན་དང་གསུམ་དང༌། ངེས་འབྱེད་ཆ་མཐུན་གྱི་རྗེས་སུ་རང་ཉིད་
གཅིག་པུ་འབྱུང་བ་ཡོད་པའི་ཕྱིར། གསུམ་པ་ཐོད་རྒལ་གྱི་སྙོམས་འཇུག་ནི།
ས་བརྒྱད་རྣམ་གཉིས་འབྲེལ་བ་དང་།།ཞེས་སོགས་རྐང་པ་བཞི་གསུངས།
ཐོད་རྒལ་གྱི་སྙོམས་འཇུག་ཡོད་དེ། གཟུགས་གཟུགས་མེད་ཀྱི་ས་ཟག་བཅས་
བརྒྱད་དང་ཅི་ཡང་མེད་མན་ཆད་ཀྱི་བར་ཟག་མེད་ཀྱིས་རྣམ་པ་གཉིས
འབྲེལ་བ་ལ་ཐོག་མར་རིགས་མ་བོར་བར་ལུགས་དང་མཐུན་པར་བསམ་
གཏན་དང་པོ་ནས་སྲིད་རྩེའི་བར་དུ་སོང་ཞིང་། དེ་ནས་ལུགས་དང་མི་མཐུན་
པར་བསམ་གཏན་དང་པོའི་བར་དུ་འོང་བའི་སྙོམས་པར་འཇུག་པ་རིང་བའི་
སྦྱོར་བ་དང་། དེ་ནས་བསམ་གཏན་དང་པོའི་ཟག་བཅས་ལ་སྙོམས་པར་
འཇུག་བསམ་གཏན་གཉིས་པ་རྒལ་ནས་གསུམ་པའི་ཟག་བཅས་ལ་སྙོམས་
པར་འཇུག་དེ་ནས་ཅི་ཡང་མེད་ཀྱི་བར་ཟག་བཅས་ཀྱིས་རེ་རེ་རྒལ་ནས་ཡར་
སོང་ཞིང་། དེ་ནས་ཡང་ལུགས་དང་མི་མཐུན་པར་མར་འོང་བ་དང་། དེ་ནས་
བསམ་གཏན་དང་པོའི་ཟག་མེད་ནས་ས་རེ་རེ་རྒལ་ནས་རིམ་གྱིས་ཟག་མེད་
ཅི་ཡང་མེད་ཀྱི་བར་སོང་། དེ་ནས་ཡང་ཟག་མེད་ཀྱིས་རེ་རེ་རྒལ་ནས་ལུགས་
མི་མཐུན་དུ་མར་འོང་བ་དང༌། དེ་ནས་ཟག་མེད་ཀྱི་བསམ་གཏན་དང་པོ་ལ་
སྙོམས་པར་འཇུག །གཅིག་བསམ་གཏན་གཉིས་པ་རྒལ་ནས་ཟག་བཅས་ཀྱི་
བསམ་གཏན་གསུམ་པ་ལ་སྙོམས་པར་འཇུག་པ་ནས་རིམ་གྱིས་རིགས་མཐུན་
གྱི་ས་རེ་རེ་རྒལ་ཞིང་སྙོམས་པར་འཇུག་ནས་ཡར་སོང་ཞིང་ཟག་བཅས་ཀྱི་
ནམ་མཁའ་མཐའ་ཡས་ནས་( ༡༡་) ཟག་མེད་ཅི་ཡང་མེད་དང་། དེ་བཞིན་དུ་
ས་རེ་རེ་རྒལ་ནས་ཐོད་རྒལ་དུ་མར་འོང་ནས་ནི་ཟག་བཅས་ཀྱི་བསམ་གཏན་
དང་པོ་ནས། ཟག་མེད་ཀྱི་བསམ་གཏན་གསུམ་པ་ལ་སྙོམས་པར་འཇུག་པ་ལྟ་
བུ་རིགས་མི་མཐུན་གསུམ་པར་འགྲོ་ཞིང་སྙོམས་པར་འཇུག་པ་དང༌། དེ་ལྟར་
ཟག་བཅས་ལ་ཡང་སྦྱར་བའི་སྙོམས་པར་འཇུག་པ་ནི་ཐོད་རྒལ་གྱི་དངོས་

D
n
གཞི་སྙོམས་འཇུག་ཡིན་པའི་ཕྱིར། དེ་བཞིན་དུ་བསམ་གཏན་གཉིས་པ་ནས་
སྲིད་རྩེའི་བར་ལ་སྦྱོར། དི་མིའི་རྟེན་ལ་བསྐྱེད་ཅིང་གང་ཟག་མི་གཡོ་བའི་
ཆོས་ཅན་གྱི་དགྲ་བཅོམ་པས་སྐྱེད་པར་བྱེད། སློབ་པ་དང་དགྲ་བཅོམ་དབང་
བརྟུལ་གྱིས་བསྐྱེད་པར་མི་བྱེད་དེ། སློབ་པ་ནི་ཉོན་མོངས་པ་མེད་པ་མ་ཡིན་
མི་སློབ་པ་དབང་བརྟུལ་ཏིང་ངེ་འཛིན་ལ་དབང་འབྱོར་བ་མ་ཡིན་པའི་
ལ།
ཕྱིར།
ལྔ་པ་ཆོས་ཀྱི་ཁྱད་པར་ནི། བསམ་གཏན་གཟུགས་མེད་རང་དང་།རྩི། །
་སོགས་རྐང་པ་བཅུ་གསུངས། བསམ་གཏན་དང་གཟུགས་མེད་པའི་
ཞེས་
སྙོམས་འཇུག་དེ་དག་སྤྱིར་བཏང་ལ་རང་ས་དང་འོག་སའི་རྟེན་ཅན་ཡིན་ཏེ།
བསམ་གཏན་དང་པོའི་དངོས་གཞིའི་སྙོམས་འཇུག་རང་ས་དང་འདོད་པའི་
རྟེན་ལ་མངོན་དུ་བྱེད་པ་ནས་སྲིད་རྩེའི་སྙོམས་འཇུག་སྲིད་རྩེ་ནས་འདོད་
པའི་བར་ལ་མངོན་དུ་བྱེད་པའི་ཕྱིར། སྤྱིར་བཏང་ལ་གོང་སའི་རྟེན་ལ་འོག་
སའི་སྙོམས་འཇུག་མངོན་དུ་མི་བྱེད་དེ། རང་ས་ན་སྙོམས་འཇུག་མཆོག་ཡོད་
པས་འོག་སའི་དེ་མངོན་དུ་བྱས་པ་ལ་དགོས་པ་མེད་པའི་ཕྱིར། དམིགས་
སལ་ལ། གོང་སའི་རྟེན་ལ་རང་གི་འོག་སའི་སྙོམས་འཇུག་མངོན་དུ་བྱེད་པ་
ཡོད་དེ། སྲིད་རྩེར་སྐྱེས་པའི་འཕགས་པ་ཕྱིར་མི་འོང་གིས་ཅི་ཡང་མེད་པའི་
སྙོམས་འཇུག་ཟག་མེད་མངོན་དུ་བྱས་ནས་སྲིད་རྩེའི་ཟག་པ་ཟད་པར་བྱེད་
སྙོམས་འཇུག་གསུམ་གྱི་དམིགས་ཡུལ་གྱི་ཁྱད་པར་ཡོད་དེ། སྙོམས་
འཇུག་སྲེད་བཅས་ཉོན་མོངས་ཅན་ནི་རང་རང་གི་ས་པའི་ཟག་བཅས་ཀྱི་
སྲེད་པ་སྟེ་( ༡༢ན) ཕུང་པོ་ལ་དམིགས། ཆོས་ཡོད་དགུ་ཐམས་ཅད་བསམ་
གཏན་གྱི་དངོས་གཞིའི་དགེ་བ་དག་པ་བ་དང་།
འཇུག་ཟག་མེད་ཀྱི་དམིགས་ཡུལ་ཡིན་པའི་ཕྱིར། གཟུགས་མེད་ཀྱི་དངོས་
གཞིའི་སྙོམས་འཇུག་དགེ་བ་དག་པ་བ་དང་། ཟག་མེད་རྣམས་ཀྱི་དམིགས་
པའི་ཕྱིར།
བསམ་གཏན་གྱི་སྙོམས་
482 

ཡུལ་དུ་གྱུར་པའི་འོག་སའི་ཟག་བཅས་ཀྱི་ཆོས་ཡོད་པ་མ་ཡིན་ཏེ། དེའི་
དམིགས་པའི་སྤྱོད་ཡུལ་ཡིན་ན། རང་སའི་སས་བསྡུས་ཡིན་དགོས་པའི་ཕྱིར།
བསམ་གཏན་དང་གཟུགས་མེད་པའི་དངོས་གཞིའི་སྙོམས་འཇུག་དག་པ་བ་
སོགས་གསུམ་གྱིས་རང་ས་དང་འོག་སའི་ཉོན་མོངས་སྤོང་མི་སྤོང་གི་ཁྱད་
པར་ཡོད་དེ། གཟུགས་གཟུགས་མེད་ཀྱི་དངོས་གཞིའི་སྙོམས་འཇུག་ཟག་མེད་
རྣམས་ཀྱིས་ཉོན་མོངས་རྣམས་སྤོང་ལ། དག་པ་བ་དང་ཉོན་མོངས་ཅན་གྱིས་
མི་སྤོང་བའི་ཕྱིར་དང་། གཟུགས་དང་གཟུགས་མེད་ཀྱི་ཉེར་བསྡོགས་དག་པ་
བས་ཀྱང་ཉོན་མོངས་སྤོང་བ་ཡོད་པའི་ཕྱིར། བསམ་གཏན་གཟུགས་མེད་ཀྱི་
སྙོམས་འཇུག་དག་པ་བ་དང༌། ཉོན་མོངས་ཅན་གྱིས་མི་སྤོང་སྟེ། འོག་ས་ལ་
འདོད་ཆགས་དང་བྲལ་ཟིན། རང་སའི་སྲེད་པ་རྒྱས། གོང་ས་རང་ལས་ཁྱད་
པར་དུ་འཕགས་པའི་ཕྱིར།
གཉིས་པ་ཉེར་བསྡོགས་འཆད་པ་ལ། དེ་དག་ལ་ནི་ཉེར་བསྡོགས་བརྒྱད། །
ཅེས་སོགས་རྐང་པ་གསུམ་གསུངས། གཟུགས་གཟུགས་མེད་ཀྱི་དངོས་གཞི་དེ་
དག་ལ་འཇུག་པའི་ཉེར་བསྡོགས་ལ་བརྒྱད་ཡོད་དེ། བསམ་གཏན་དང་པོའི་
ཉེར་བསྡོགས་ནས་སྲིད་རྩེའི་ཉེར་བསྡོགས་ཀྱི་བར་བརྒྱད་ཡོད་པའི་ཕྱིར། ཉེར་
བསྡོགས་བརྒྱད་པོ་ཆོས་ཅན། ཁྱད་ཆོས་གཉིས་དང་ལྡན་ཏེ། ངོ་བོའི་ཁྱད་པར་
དགེ་བ་དག་པ་བ་ཡིན་པ། ཚོར་བའི་ཁྱད་པར་བདེ་བ་ཡང་མ་ཡིན། སྡུག་
བསྔལ་ཡང་མ་ཡིན་པའི་བཏང་སྙོམས་ཀྱི་( ༡༢་) དབང་པོ་དང་མཚུངས་པར་
ལྡན་པའི་ཁྱད་པར་དང་ལྡན་པའི་ཕྱིར། བསམ་གཏན་དང་པོའི་ཉེར་བསྡོགས་
ལ་དག་པ་བ་དང་ཟག་མེད་གཉིས་ཡོད་དེ། དེ་ལ་དག་པ་བ་ཟག་བཅས་དང་།
ཟག་མེད་འཕགས་པའི་སའང་ཡོད་པའི་ཕྱིར། ཁ་ཅིག་ནི། བསམ་གཏན་དང་
པོའི་ཉེར་བསྡོགས་ལ་གསུམ་དུ་ཡོད་པར་འདོད་དེ། དེ་ལ་དག་པ་བ་ཟག་མེད་
ཉོན་མོངས་ཅན་གསུམ་ཡོད་པར་འདོད་པའི་ཕྱིར།

Pགསུམ་པ་ཁྱད་པར་ཅན་ནི། རྟོག་མེད་བསམ་གཏན་ཁྱད་པར་ཅན། ཞེས་
སོགས་རྐང་པ་གསུམ་གསུངས། དོན་ནི། བསམ་གཏན་གྱི་དངོས་གཞི་ཁྱད་
པར་ཅན་ཡོད་དེ། རྟོག་པ་མེད་ཅིང་དཔྱོད་པ་དང་བཅས་པའི་བསམ་གཏན་
གྱི་དངོས་གཞིའི་སྙོམས་འཇུག་དེ་དེ་ཡིན་པའི་ཕྱིར། དེ་ཆོས་ཅན། ཁྱང་པར་
དུ་མ་དང་ལྡན་ཏེ། དབྱེ་བའི་ཁྱད་པར་སྒྲས་བརྗོད་རིགས་ཀྱི་སྒོ་ནས་དག་པ་
བ་དང་ཟག་མེད་ཉོན་མོངས་ཅན་དང་རྣམ་པ་གསུམ་དུ་ཡོད། ཚོར་བའི་ཁྱད་
པར་བདེ་བ་ཡང་མ་ཡིན་སྡུག་བསྔལ་ཡང་མ་ཡིན་པའི་བཏང་སྙོམས་ཁོ་ན་
དང་མཚུངས་པར་ལྡན་པ། བྱེད་ལས་ཀྱི་ཁྱད་པ
གཏན་དང་པོའི་དངོས་གཞི་ཁྱད་པར་ཅན་སྒོམ་པས་ཚངས་ཆེན་དུ་སྐྱེ་བའི་
བྱེད་ལས་ཀྱི་ཁྱད་པར་ཟག་བཅས་ཀྱི་བསམ་
འབྲས་བུ་ཅན་ཡིན་པའི་ཕྱིར།
བཞི་པ་ཏིང་ངེ་འཛིན་གྱི་དབྱེ་བ་བཤད་པ་ལ་བཞི།
ཁམས་ཀྱི་སྒོ་ནས་
དབྱེ་བ། ལམ་གྱི་སྒོ་ནས་དབྱེ་བ། ལམ་སུན་འབྱིན་པའི་སྒོ་ནས་དབྱེ་བ། བྱེད་
པའི་སྒོ་ནས་དབྱེ་བའོ། །དང་པོ་ནི། མདོ་ལས། ཏིང་ངེ་འཛིན་རྣམ་པ་གསུམ་
ཡོད་དེ། རྟོག་པ་དང་བཅས་ཤིང་དཔྱོད་པ་དང་བཅས་པའི་ཏིང་ངེ་འཛིན་
དང་། རྟོག་པ་མེད་ལ་དཔྱོད་པ་ཙམ་གྱི་ཏིང་ངེ་འཛིན་དང་། རྟོག་པའང་མེད་
ལ་དཔྱོད་པའང་མེད་པའི་ཏིང་ངེ་འཛིན་ཏོ། །ཞེས་གསུངས་ན། དེ་གང་ཞེ་ན།
དེ་འཆད་པ་ལ། མན་ཆད་རྟོག་དཔྱོད་བཅས་པ་ཡི། །ཞེས་སོགས་རྐང་པ་
གཉིས་གསུངས། དོན་ནི། དེ་གསུམ་རེ་རེ་ནས་ཡོད་དེ། བསམ་གཏན་དང་
པོའི་དངོས་གཞི་ཁྱད་པར་ཅན་(༡༣ན)མན་ཆད་དེ། བསམ་གཏན་དང་པོའི་
དངོས་གཞི་ཙམ་པོ་བ་དང་། ཉེར་བསྡོགས་གཉིས་ནི་རྟོག་དཔྱོད་གཉིས་ཀ་
དང་བཅས་པའི་ཏིང་ངེ་འཛིན་དང་། ཁྱད་པར་ཅན་དེ་རྟོག་པ་མེད་ལ་དཔྱོད་
པ་དང་བཅས་པའི་ཏིང་ངེ་འཛིན་དང༌། དང་པོའི་དངོས་གཞི་ཁྱད་པར་ཅན་
དེ་ཡན་ཆད་བསམ་གཏན་གཉིས་པའི་ཉེར་བསྡོགས་ནས་སྲིད་རྩེའི་བར་གྱི་
484

དངོས་གཞི་ཉེར་བསྡོགས་དང་བཅས་པ་རྣམས་ནི་རྟོག་དཔྱོད་གཉིས་ཀ་མེད་
པའི་ཏིང་འཛིན་ཡིན་པའི་ཕྱིར།
གཉིས་པ་ནི། མདོ་ལས། སྟོང་པ་ཉིད་དང༌། མཚན་མ་མེད་པ་དང་།
སྨོན་པ་མེད་པའི་ཏིང་ངེ་འཛིན་ཏོ། །ཞེས་གསུངས་ན། དེ་གང་ཞེ་ན། དེ་
འཆད་པ་ལ། མཚན་མེད་ཞི་བའི་རྣམ་པ་དང༌། །ཞེས་སོགས་རྐང་པ་དྲུག་
གསུངས། མཚན་མ་མེད་པའི་ཏིང་ངེ་འཛིན་ཡོད་དེ། མཚན་མ་ཐམས་
ཅད་ཞི་བ་འགོག་པའི་བདེན་པའི་རྣམ་པ་བཞི་དང་མཚུངས་པར་ལྡན་པའི་
ཏིང་ངེ་འཛིན་དེ་དེ་ཡིན་པའི་ཕྱིར་རམ། ཡང་ན་དེ་ཡོད་དེ། མྱང་འདས་
སོ་སོར་བརྟགས་འགོག་ནི་མཚན་མ་མེད་པ་ཡིན་ལ།དེ་ལ་དམིགས་པའི་
ཏིང་ངེ་འཛིན་དེ་མཚན་མ་མེད་པའི་ཏིང་ངེ་འཛིན་ཡིན་པའི་རྒྱུ་མཚན་དེ་
ཉིད་དོ། །སྟོང་པ་ཉིད་ཀྱི་ཏིང་ངེ་འཛིན་ཡོད་དེ། ཡུལ་སྟོང་པའམ་བདག་མེད་
ལ་དམིགས་ནས་སྡུག་བདེན་ལ་བདག་མེད་དང་། སྟོང་པ་ཉིད་དུ་འཇུག་པའི་
རྣམ་པ་གཉིས་དང་མཚུངས་ལྡན་གྱི་ཏིང་ངེ་འཛིན་དེ་དེ་ཡིན་པའི་ཕྱིར། སྨོན་
པ་མེད་པའི་ཏིང་ངེ་འཛིན་ཡོད་དེ། འགོག་བདེན་གྱི་རྣམ་པ་བཞི་དང་སྡུག་
བདེན་གྱི་རྣམ་པ་ཕྱི་མ་གཉིས་དང་།དྲུག་པོ་དེ་ལས་གཞན་སྡུག་བདེན་གྱི་
རྣམ་པ་དང་པོ་གཉིས་དང་། ཀུན་འབྱུང་གི་རྣམ་པ་བཞི་ལམ་བདེན་གྱི་རྣམ་
པ་བཞི་དང་བཅུ་པོ་དེ་རྣམས་དང་མཚུངས་པར་ལྡན་པའི་ཏིང་ངེ་འཛིན་དེ་
དེ་ཡིན་པའི་ཕྱིར། ཏིང་ངེ་འཛིན་གསུམ་པོ་དེ་ལ་གཉིས་གཉིས་ཡོད་དེ། དག་
པ་བ་དང་དྲི་མ་མེད་པ་གཉིས་གཉིས་ཡོད་པའི་ཕྱིར། རྣམ་པར་ཐར་པའི་སྒོ་
གསུམ་ཡིན་པ་( ༡༣བ) ཡོད་དེ། བཤད་མ་ཐག་པའི་དྲི་མ་མེད་པའི་ཏིང་ངེ་
འཛིན་གསུམ་པོ་དེ་རྣམ་པར་ཐར་པའི་སྒོ་སྟོང་པ་ཉིད་ཀྱི་ཏིང་ངེ་འཛིན་
སོགས་གསུམ་ཀ་ཡིན་པའི་ཕྱིར།
གསུམ་པ་ནི། སྟོང་ཉིད་སྟོང་ཉིད་ཅེས་ལ་སོགས། །ཞེས་སོགས་ཤླཽཀ་

To
གཉིས་གསུངས། གཞན་ཡང༌། ཏིང་ངེ་འཛིན་གསུམ་ཡོད་དེ། སྟོང་པ་ཉིད་
སྟོང་པ་ཉིད་ཅེས་བྱ་བའི་ཏིང་ངེ་འཛིན་དང་ལ་སོགས་པ་སྨོན་པ་མེད་པ་སྨོན་
པ་མེད་པ་ཞེས་པའི་ཏིང་ངེ་འཛིན་དང༌། མཚན་མ་མེད་པ་མཚན་མ་མེད་
པའི་ཏིང་ངེ་འཛིན་གསུམ་ཡོད་པའི་ཕྱིར། དང་པོ་གཉིས་ཡོད་དེ། མི་སློབ་
པའི་རྒྱུད་ཀྱི་སྟོང་པ་ཉིད་ཀྱི་ཏིང་ངེ་འཛིན་ལ་དམིགས་ནས་སྟོང་པ་ཉིང་ཀྱི་
ཏིང་ངེ་འཛིན་འདི་ནི་བདག་གི་མ་ཡིན་ཞེས་སྟོང་པའི་རྣམ་པར་དམིགས་
པའི་ཏིང་ངེ་འཛིན་དང་པོ་དང་། མི་སློབ་པའི་རྒྱུད་ཀྱི་སྨོན་པ་མེད་པ་ལ་
དམིགས་པའི་ཏིང་ངེ་འཛིན་ལ་དམིགས་ནས་ཏིང་ངེ་འཛིན་འདི་ནི་མི་རྟག་
པའོ་ཞེས་མི་རྟག་པའི་རྣམ་པར་དམིགས་པའི་ཏིང་ངེ་འཛིན་དེ་གཉིས་པ
ཡིན་པའི་ཕྱིར། མཚན་མ་མེད་པ་མཚན་མ་མེད་པའི་ཏིང་ངེ་འཛིན་ཡོད་དེ།
མ་བརྟགས་པ་ཟད་པ་སྟེ། སོ་སོར་བརྟགས་མིན་གྱི་འགོག་པ་ལ་དམིགས་ནས་
རྣམ་པ་ཞི་བར་ཡིད་ལ་བྱེད་པའི་མི་སློབ་པའི་རྒྱུད་ཀྱི་ཏིང་ངེ་འཛིན་དེ་དེ་
ཡིན་པའི་ཕྱིར། ཏིང་ངེ་འཛིན་གསུམ་པོ་དེ་ཆོས་ཅན། ཁྱད་ཆོས་བཞི་དང་
ལྡན་ཏེ། ཟག་བཅས་ཡིན་པ། རྟེན་མིའི་ནང་དུ་མངོན་དུ་བྱེད་པ། གང་ཟག་
མི་གཡོ་བའི་ཆོས་ཅན་གྱིས་མངོན་དུ་བྱེད་པ། ཉེར་བསྡོགས་ཐ་མ་བདུན་མ་
གཏོགས་པའི་འདོད་པ་ནས་སྲིད་རྩེའི་བར་ས་བཅུ་གཅིག་ན་ཡོད་པའི་ཁྱད་
པར་དང་ལྡན་པའི་ཕྱིར། ། བཞི་པ་བྱེད་པའི་སྒོ་ནས་དབྱེ་བ་ནི། མདོ་ལས།
ཏིང་ངེ་འཛིན་སྒོམ་པ་ནི་རྣམ་པ་བཞི་སྟེ། ཏིང་ངེ་འཛིན་སྒོམ་པ་ཀུན་ཏུ་
བསྒོམ་པར་བྱས་ལན་མང་དུ་བྱས་ན་མཐོང་བའི་ཆོས་ལ་བདེ་( ༡༤ན)བར་
གནས་པར་འགྱུར་བའི་ཏིང་ངེ་འཛིན་དང་། ཤེས་པས་མཐོང་བར་འགྱུར་
བའི་ཏིང་ངེ་འཛིན་དང་། ཤེས་རབ་རབ་ཏུ་རྣམ་པར་འབྱེད་པར་འགྱུར་བའི་
ཏིང་ངེ་འཛིན་དང་། ཟག་པ་ཟད་པར་འགྱུར་བའི་ཏིང་ངེ་འཛིན་ཡང་ཡོང་
དོ། །ཞེས་གསུངས་ན། དེ་ཇི་ལྟ་བུ་ཞེ་ན། དེ་འཆད་པ་ལ། དགེ་བའི་བསམ་
486 

གཏན་དང་པོ་ནི། །ཞེས་སོགས་རྐང་པ་དྲུག་གསུངས། དང་པོ་ཡོད་དེ། དགེ་
བའི་བསམ་གཏན་དང་པོའི་དངོས་གཞི་སྒོམ་པ་ནི་མཐོང་ཆོས་ལ་བདེ་བར་
གནས་པར་འགྱུར་བའི་ཏིང་ངེ་འཛིན་སྒོམ་པ་ཡིན་པའི་ཕྱིར། འདི་སྒོམ་པས་
འདོད་པ་ལ་དབེན་པ་ལས་སྐྱེས་པའི་དགའ་བདེ་མངོན་དུ་བྱེད་པའི་ཕྱིར།
གཉིས་པ་ཡོད་དེ། རང་གཞན་གྱི་འཆི་འཕོ་དང་སྐྱེ་བ་ཤེས་པའི་ལྷའི་མིག་
གི་མངོན་ཤེས་དང་མཚུངས་ལྡན་གྱི་ཤེས་རབ་ནི་ཤེས་པས་མཐོང་བར་འགྱུར་
བའི་ཏིང་ངེ་འཛིན་དུ་འདོད་པའི་ཕྱིར། ཤེས་རབ་ཡིན་ན་ཏིང་ངེ་འཛིན་དུ་
བཤད་པ་དང་འགལ་ལོ་ཞེ་ན་སྐྱོན་མེད་དེ། ཏིང་ངེ་འཛིན་གྱི་འབྲས་བུ་ལ་རྒྱུ་
ཏིང་ངེ་འཛིན་གྱི་མིང་གིས་བཏགས་པ་ཡིན་པའི་ཕྱིར།
གསུམ་པ་ཡོད་དེ། སྦྱོར་བ་ལས་བྱུང་བའི་ཡོན་ཏན་དབུགས་འབྱུང་རྔུབ་
དྲན་པ་དང་། ཉོན་མོངས་མེད་པ་དང༌། སྨོན་གནས་ཤེས་པ་དང་། སོ་སོ་ཡང་
དག་རིག་པ་བཞི་དང་། མངོན་ཤེས་དང་པོ་ལྔ་དང༌། ཟད་པར་ཟིལ་གནོན་
དང་། རྣམ་ཐར་སྒོ་གསུམ་དང༌། ཐོད་རྒལ་དང༌། ཟག་ཟད་ཀྱི་མངོན་ཤེས་
སོགས་ནི་བློ་སྟེ། ། ཆོས་རབ་ཏུ་རྣམ་འབྱེད་ཀྱི་ཤེས་རབ་རབ་ཏུ་རྣམ་པར་དབྱེ་
བར་འགྱུར་བའི་ཏིང་ངེ་འཛིན་ཡིན་པའི་ཕྱིར། དེ་རྣམས་ཏིང་ངེ་འཛིན་ཡིན་
པར་འགལ་ལོ། །ཞེ་ན། སྐྱོན་མེད་དེ། ཏིང་ངེ་འཛིན་དང་མཚུངས་ལྡན་
ཡིན་པས་གྲོགས་ཀྱི་མིང་གིས་བཏགས་ནས་བསྟན་པའི་ཕྱིར། བཞི་པ་ཡོད་དེ།
བསམ་གཏན་གྱི་ཡ་མཐའ་བཞི་པས་བསྡུས་པའིརྡོ་རྗེ་ལྟ་( ༡༤་) བུའི་ཏིང་ངེ་
འཛིན་བསྒོམ་པ་གང་ཡིན་པ་དེ་ནི་ཟག་པ་ཟད་པར་འགྱུར་བའི་ཏིང་ངེ་
འཛིན་སྒོམ་པ་ཡིན་པའི་ཕྱིར།

17
དེ་ལ་བརྟེན་པའི་ཡོན་ཏན་བཤད་པ།
༈ གཉིས་པ་དེ་ལ་བརྟེན་པའི་ཡོན་ཏན་བཤད་པ་ལ་ཚད་མེད་དང་། རྣམ་
ཐར་དང་། ཟིལ་གནོན་དང༌། ཟད་པར་དང་། དེ་དག་གི་ཐོབ་ཚུལ་རྟེན་དང་
བཅས་པ་བཤད་པ་དང་ལྔ་། དང་པོ་ནི། ཚད་མེད་པ་ནི་བཞི་ཡིན་ནོ། །
ཞེས་སོགས་ཤོཀ་གསུམ་གསུངས། ཚད་མེད་པ་བཞི་ཡོད་དེ། བྱམས་པ་སྙིང་
རྗེ་དགའ་བ་བཏང་སྙོམས་ཚད་མེད་དང་བཞི་ཡོད་པའི་ཕྱིར། དེ་རྣམས་ལ་
ཚད་མེད་པ་ཞེས་བརྗོད་པའི་རྒྱུ་མཚན་ཡོད་དེ། སེམས་ཅན་ཚད་མེད་པ་ལ་
༈
དམིགས་ཤིང་འབྲས་བུ་བསོད་ནམས་ཚད་མེད་པ་འབྱུང་བས་དེ་ལྟར་བཤད་
པའི་ཕྱིར། ཚད་མེད་པ་བཞིར་ངེས་པའི་རྒྱུ་མཚན་ཡོད་དེ། གནོད་སེམས་དང་
ལ་སོགས་པས་བསྡུས་པ་རྣམ་པར་འཚེ་བ་དང་། གཞན་གྱི་ཕུན་ཚོགས་ལ་མི་
དགའ་བ་དང་། འདོད་པའི་འདོད་ཆགས་དང་། གནོད་སེམས་རྣམས་ཀྱི་
གཉེན་པོ་ལ་བཞི་པོ་དེར་ངེས་པའི་ཕྱིར། ཚད་མེད་བཞིའི་ངོ་བོའི་ཁྱད་ངར་
ཡོད་དེ། བྱམས་པ་ཞེ་སྡང་མེད་པའི་དགེ་བ་ཡིན། དེ་བཞིན་དུ་སྙིང་རྗེ་ཡང་ཞེ་
སྡང་མེད་པའི་དགེ་བ་ཡིན། གཞན་བདེ་བ་དང་ལྡན་པར་ཤེས་ན་ཡིད་བདེ་བ་
ནི་དགའ་བ་ཚད་མེད་ཡིན། མ་ཆགས་པའི་རང་བཞིན་གྱི་དགེ་བ་བཏང་
སྙོམས་ཚད་མེད་ཡིན་པའི་ཕྱིར། དེ་བཞིའི་རྣམ་པའི་ཁྱད་པར་ཡོད་དེ། རིམ་
པ་བཞིན། ཀྱེ་མ། སེམས་ཅན་རྣམས་བདེ་བ་དང་ལྡན་པར་གྱུར་ཅིག་སྙམ་དུ་
ཡིད་ལ་བྱེད་པ་དང་། དེ་བཞིན་དུ་སྡུག་བསྔལ་དང་བྲལ་བར་གྱུར་ཅིག་དང་།
ཡིད་དགའ་བ་དང་ལྡན་པར་གྱུར་ཅིག་དང༌། ཉེ་རིང་ཆགས་སྡང་མེད་པར་
སེམས་ཅན་རྣམས་མཉམ་པར་གྱུར་ཅིག་སྙམ་དུ་ཡིད་ལ་བྱེད་པ་རྣམ་པའི་
ཁྱད་པར་ཡིན་པའི་ཕྱིར། ཚད་མེད་བཞིའི་དམིགས་ཡུལ་ཡོད་དེ། འདོད་པའི་
488 

7
6
སེམས་ཅན་རྣམས་དེའི་དམིགས་པའི་སྤྱོད་ཡུལ་ཡིན་( ༡༥ན) པའི་ཕྱིར། ཚད་
མེད་བཞི་ས་གང་ན་ཡོད་ཀྱི་ཁྱད་པར་ཡོད་དེ།
དགའ་བ་ཚད་མེད་བསམ་
གཏན་དང་པོ་གཉིས་ན་ཡོད། གཞན་གསུམ་བསམ་གཏན་དྲུག་ན་ཡོད། ཁ་
ཅིག །བསམ་ག
།བསམ་གཏན་ཁྱད་པར་ཅན་དང༌། དངོས་གཞི་བཞི་དང་ལྔ་ན་ཡོད་
པར་འདོད། ཚད་མེད་བཞི་པོ་ཡིས་གནོད་སེམས་སོགས་དངོས་སུ་མི་
ཀྱང་། དེ་དག་གིས་གཉེན་པོར་འཆད་པའི་རྒྱུ་མཚན་ཡོད་དེ། དེ་དག་གིས་
སྦྱོར་བའི་སྒོ་ནས་གནོད་སེམས་སོགས་མགོ་གནོན་ཅིང་དངོས་གཞི་ཐག་
བསྲིང་བར་བྱེད་པའི་ཕྱིར། ཚད་མེད་བཞི་དང་པོར་གང་གི་རྟེན་ལ་བསྐྱེད་པ་
ཡོད་དེ། དེ་རྣམས་དང་པོར་མི་དག་གི་ནང་ན་བསྐྱེད་པར་བྱེད་པའི་ཕྱིར།
ཚད་མེད་བཞི་ལྡན་ཚུལ་གྱི་ཁྱད་པར་ཡོད་དེ། བྱམས་པ་དང་སྙིང་རྗེ་བཏང་
སྙོམས་ཚད་མེད་གསུམ་ནི་རེ་རེ་དང་ལྡན་ན་ངེས་པར་གསུམ་ཀ་དང་ལྡན་
དགོས་ལ། དགའ་བ་ནི་བསམ་གཏན་གསུམ་པ་དང་བཞི་པའི་ས་པ་ལ་མི་ལྡན་
པའི་ཕྱིར་ཏེ། དགའ་བ་ཡིད་བདེ་ཡིན་པའི་ཕྱིར། མངོན་གྱུར་དུ་རེ་རེ་དང་
ལྡན་ནོ། །
གཉིས་པ་ནི། རྣམ་པར་ཐར་བརྒྱད་དང་པོ་གཉིས། །ཞེས་སོགས་Īཀ་
གསུམ་བྱུང་། དོན་ནི། རྣམ་པར་ཐར་པ་བརྒྱད་ཡོད་དེ། གཟུགས་ཅན་
གཟུགས་ལ་ལྟ་བའི་རྣམ་ཐར། གཟུགས་མེད་གཟུགས་ལ་ལྟ་བའི་རྣམ་ཐར།
སྡུག་པའི་རྣམ་ཐར། གཟུགས་མེད་ཀྱི་རྣམ་ཐར་བཞི། འགོག་པའི་རྣམ་
ཐར་རྣམས་སུ་ཡོད་པའི་ཕྱིར། རྣམ་ཐར་བརྒྱད་ཀྱི་དང་པོ་གཉིས་ཆོས་ཅན།
ཁྱད་ཆོས་དུ་མ་དང་ལྡན་ཏེ། ངོ་བོ་མི་སྡུག་པ་ཡིན། སའི་ཁྱད་པར་བསམ་
གཏན་དང་པོ་གཉིས་ཁོ་ན་ཡོད་པའི་ཁྱད་པར་དང་ལྡན་པའི་ཕྱིར། དེ་གཉིས་
བསམ་གཏན་ཕྱི་མ་གཉིས་ན་མེད་དེ། དེ་རིམ་པ་བཞིན་དུ་འདོད་པ་དང་
བསམ་གཏན་དང་པོའི་ཁ་དོག་གི་འདོད་ཆགས་ཀྱི་གཉེན་པོ་ཡིན་པའི་ཕྱིར།
189 

རྣམ་ཐར་གསུམ་པ་སྡུག་པའི་རྣམ་ཐར་( ༡༥བ) ཆོས་ཅན། ཁྱད་ཆོས་དུ་མ་
དང་ལྡན་ཏེ། ངོ་བོའི་ཁྱད་པར་མ་ཆགས་པའི་དགེ་བ་ཡིན་པ། སའི་ཁྱད་པར་
བསམ་གཏན་གྱི་ཡ་མཐའ་བཞི་པ་ན་ཡོད་པའི་ཁྱད་པར་དང་ལྡན་པའི་ཕྱིར།
བསམ་གཏན་གསུམ་པ་ལ་རྣམ་ཐར་མི་འཇོག་པའི་རྒྱུ་མཚན་ཡོད་དེ། དེ་ན་
བསམ་གཏན་གཉིས་པའི་ཁ་དོག་གི་འདོད་ཆགས་ཀྱི་གཉེན་པོ་མེད་པའི་ཕྱིར།
གཟུགས་མེད་ཀྱི་རྣམ་ཐར་ཡོད་དེ།
གཟུགས་མེད་ཀྱི་མཉམ་གཞག་དགེ་བ་
སྟེ། དངོས་གཞི་སྙོམས་འཇུག་དག་པ་བ་དང་། ཟག་མེད་རྣམས་དང་ཉེར་
བསྡོགས་རྣམས་གཟུགས་མེད་ཀྱི་རྣམ་ཐར་ཡིན་པའི་ཕྱིར། འགོག་པའི་རྣམ་
པར་ཐར་པ་ནི་གནས་གཉིས་པར་བཤད་པའི་འགོག་པའི་སྙོམས་པར་འཇུག་
པའོ། །འགོག་པ་ལས་སྙོམས་པར་འཇུག་ལྡང་གི་སེམས་ཀྱི་ཁྱད་པར་ཡོད་དེ།
ཁམས་གསུམ་གྱི་སེམས་ཤིན་ཏུ་ཕྲ་བ་ནི། སྲིད་རྩེའི་སེམས་ཡིན་ལ། དེ་ཉིད་
ལས་ཀྱང་ཤིན་ཏུ་ཕྲ་བར་བྱས་པའི་སེམས་ཀྱིས་སྙོམས་པར་འཇུག །སྲིད་རྩེར་
རང་གི་ས་པའི་དག་པ་བ་དང་འོག་མའི་ཅི་ཡང་མེད་ཀྱི་ས་པའི་འཕགས་པ་
ཟག་པ་མེད་པའི་སེམས་ཀྱིས་དེ་ལས་ལྡང་བར་བྱེད་པའི་ཕྱིར། ། རྣམ་ཐར་དེ་
རྣམས་ཀྱི་སྤྱོད་ཡུལ་གྱི་ཁྱད་པར་ཡོད་དེ། རྣམ་ཐར་བརྒྱད་ཀྱི་དང་པོ་
གཉིས་འདོད་པར་གཏོགས་པའི་སྣང་བ་གཟུགས་ཀྱི་ཡུལ་ཅན་ཡིན་པའི་ཕྱིར།
གང་དག་གཟུགས་ཅན་མ་ཡིན་པའི་རྣམ་ཐར་བཞི་པོ་དེ་དག་གི་སྤྱོད་ཡུལ་
ཡོད་དེ། གོང་ས་དང་རང་གི་ས་པའི་སྡུག་བསྔལ་དང་སོགས་པ་ཀུན་འབྱུང་
དང༌། འགོག་པ་དང་རྗེས་ཤེས་ཕྱོགས་མཐུན་རང་གི་བདག་རྐྱེན་ཐམས་ཅང་
གཟུགས་ཅན་མ་ཡིན་པའི་རྣམ་ཐར་བཞི་པོ་དེའི་དམིགས་པའི་ཡུལ་ལམ་སྤྱོད་
ཡུལ་ཡིན་པའི་ཕྱིར།
གསུམ་པ་ཟིལ་གནོན་འཆད་པ་ལ། མདོ་ལས། ནང་གཟུགས་སུ་འདུ་ཤེས
པས་ཕྱི་རོལ་གྱི་གཟུགས་ཆུང་ངུ་དང་ཆེན་པོ་ལ་བལྟ་བ་དང་། དེ་བཞིན་དུ་
190

2
ནང་(༡༦ན)གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་ཆུང་ངུ་དང་
ཆེན་པོ་ལ་སོགས་པ་བལྟ་བ་ལ་གཉིས་ཏེ་བཞི་དང་། ནང་གཟུགས་མེད་པར་
འདུ་ཤེས་པས་ཕྱི་རོལ་གྱི་གཟུགས་སྔོན་པོ་དང་སེར་པོ་དང་དམར་པོ་དང་
དཀར་པོ་རྣམས་ལ་བལྟ་བ་དང་བཞི་སྟེ། ཞེས་གསུངས། དེ་གང་ཞེ་ན། དེ་
འཆད་པ་ལ། ཟིལ་གྱིས་གནོན་པའི་སྐྱེ་མཆེད་བརྒྱད། །ཞེས་སོགས་རྐང་པ་
བཞི་གསུངས། ཟིལ་གནོན་གྱི་སྐྱེ་མཆེད་བརྒྱད་ཡོད་དེ། དབྱིབས་ཟིལ་གྱིས་
གནོན་པའི་སྐྱེ་མཆེད་བཞི་དང་། ཁ་དོག་ཟིལ་གྱིས་གནོན་པའི་སྐྱེ་མཆེད་བཞི་
ཡོད་པའི་ཕྱིར། ཟིལ་གནོན་གྱི་དང་པོ་གཉིས་ཆོས་ཅན། ཁྱད་ཆོས་བཞི་དང་
ལྡན་ཏེ། ངོ་བོའི་ཁྱད་པར་མ་ཆགས་པའི་དགེ་བ་ཡིན་པ། སའི་ཁྱད་པར་
བསམ་གཏན་དང་པོ་གཉིས་ཁོ་ན་ན་ཡོད་པ། གཉེན་པོའི་ཁྱད་པར་འདོད་
པའི་ཁ་དོག་གི་གཟུགས་ཀྱི་གཉེན་པོ་བྱེད་པ། དམིགས་ཡུལ་གྱི་ཁྱད་པར་
འདོད་པའི་གཟུགས་ཡིད་དུ་མི་འོང་བ་རྣམས་ཁྱོད་ཀྱི་དམིགས་ཡུལ་ཡིན་པའི་
ཁྱད་པར་དང་ལྡན་པའི་ཕྱིར།ར། དཔེར་ན། རྣམ་ཐར་དང་པོ་དེ་བཞི་དང་ལྡན་
པ་བཞིན་ཡིན་པའི་ཕྱིར། ཟིལ་གནོན་གསུམ་པ་དང་བཞི་པ་གཉིས་ཆོས་ཅན།
ཁྱད་ཆོས་བཞི་དང་ལྡན་ཏེ། ངོ་བོ་མ་ཆགས་པའི་དགེ་བ་ཡིན་པ། ས་བསམ་
གཏན་དང་པོ་གཉིས་ཁོ་ན་ན་ཡོད་པ། བསམ་གཏན་དང་པོའི་ཁ་དོག་གཉེན་
པོ་བྱེད་པ། འདོད་པའི་གཟུགས་ཡིད་དུ་མི་འོང་བ་རྣམས་ཁྱོད་ཀྱི་དམིགས་
ཡུལ་ཡིན་པའི་ཁྱད་པར་དང་ལྡན་པའི་ཕྱིར། དཔེར་ན། རྣམ་ཐར་གཉིས་པ་
དེ་བཞི་དང་ལྡན་པ་བཞིན་ཡིན་པའི་ཕྱིར། གཞན་ཁ་དོག་ཟིལ་གྱིས་གནོན་
པའི་སྐྱེ་མཆེད་བཞི་ཆོས་ཅན། ཁྱད་ཆོས་བཞི་དང་ལྡན་ཏེ། ངོ་བོ་མ་ཆགས་
པའི་དགེ་བ་ཡིན་པ། ས་བསམ་གཏན་བཞི་པ་ཁོ་ན་ན་ཡོད་པ། ཆགས་པའི་
( ༡༦བ) གཉེན་པོ་བྱེད་པ། འདོད་པའི་གཟུགས་ཡིད་དུ་འོང་བ་རྣམས་ཁྱོད་ཀྱི་
དམིགས་ཡུལ་ཡིན་པའི་ཁྱད་པར་དང་ལྡན་པའི་ཕྱིར། དཔེར་ན། སྡུག་པའི་
491 

རྣམ་ཐར་དེ་བཞི་དང་ལྡན་པ་བཞིན་ཡིན་པའི་ཕྱིར།
བཞི་པ་ཟད་པར་བཤད་པ་ལ། མདོ་ལས། ཟད་པར་ས་དང་ཆུ་དང་མེ་
དང་རླུང་དང་སྔོན་པོ་དང་སེར་པོ་དང་དམར་པོ་དང་དཀར་པོ་དང་ནམ་
མཁའ་དང་རྣམ་ཤེས་ཏེ། ཞེས་བཤད་ན། དེ་ཇི་ལྟ་བུ་ཞེ་ན། དེ་འཆད་པ་ལ།
ཟད་པར་བཅུའོ་བརྒྱད་མ་ཆགས། བསམ་གཏན་མཐའ་ན་སྤྱོད་ཡུལ་ནི། །ཞེས་
སོགས་རྐང་པ་བཞི་གསུངས། ས་སོགས་ཆོས་བཅུ་པོ་གང་རུང་ལ་དམིགས་
པས་རབ་ཏུ་ཕྱེ་བའི་རིགས་སུ་གནས་པའི་ཏིང་ངེ་འཛིན་ཤེས་རབ་མཚུངས་
ལྡན་དང་བཅས་པ། ཟད་པར་གྱི་ཏིང་ངེ་འཛིན་གྱི་མཚན་ཉིད། ཟད་པར་གྱི་
ཏིང་ངེ་འཛིན་ལ་དབྱེ་ན་བཅུ་ཡོད་དེ། ཟད་པར་སའི་ཏིང་ངེ་འཛིན་ནས།
རྣམ་ཤེས་ཀྱི་ཏིང་ངེ་འཛིན་གྱི་བར་བཅུ་ཡོད་པའི་ཕྱིར། ཟད་པར་དང་པོ་
བརྒྱད་ཆོས་ཅན། ཁྱད་ཆོས་བཞི་དང་ལྡན་ཏེ། ངོ་བོ་མ་ཆགས་པའི་དགེ་བ་
ཡིན་པ། ཆགས་པའི་གཉེན་པོ་བྱེད་པ། ས་བསམ་གཏན་གྱི་ཡ་མཐའ་བཞི་པ་
ཁོ་ན་ན་ཡོད་པ། འདོད་པའི་གཟུགས་རྣམས་ནི་ཁྱོད་ཀྱི་སྤྱོད་ཡུལ་ཡིན་པའི་
ཁྱད་པར་དང་ལྡན་པའི་ཕྱིར། ཟད་པར་ཕྱི་མ་གཉིས་ཀྱི་ཁྱད་ཆོས་ཡོད་དེ། དེ་
གཉིས་རིམ་པ་བཞིན་དུ་གཟུགས་མེད་ནམ་མཁའ་མཐའ་ཡས་དང་།
ཤེས་མཐའ་ཡས་གཉིས་ཀྱི་སྙོམས་འཇུག་དག་པ་བ་ཡིན་པ། དམིགས་ཡུལ་གྱི་
ཁྱད་པར་རང་གི་ས་པའི་ཕུང་པོ་བཞི་པོ་དེ་དེའི་དམིགས་ཡུལ་ཡིན་པའི་ཁྱད་
རྣམ་
པར་དང་ལྡན་པའི་ཕྱིར།
ལྔ་པ་དེ་དག་གི་ཐོབ་ཚུལ་རྟེན་དང་བཅས་པ་འཆད་པ་ལ།
འགོག་ང་
བཤད་ཟིན་ལྷག་མ་ནི། །ཞེས་སོགས་གློཀ་གཅིག་གསུངས། ཤེས་བྱ་ཆོས་
ཅན། རྣམ་ཐར་དང་ཟིལ་གནོན་དང་ཟད་པར་དེ་དག་ཐོབ་ཚུལ་ཡོད་དེ་
འགོག་པའི་( ༡༧ན) རྣམ་ཐར་ཐོབ་ཚུལ་གནས་གཉིས་པར་བཤད་ཟིན་ལ།
ལྷག་མ་རྣམས་འདོད་ཆགས་དང་བྲལ་བས་ཐོབ་པ་དང་། སྦྱོར་བ་འབད་
199

རྩོལ་གྱིས་ཐོབ་པ་གཉིས་ཡོད་པའི་ཕྱིར། དེ་རྣམས་ཀྱི་རྟེན་གྱི་ཁྱད་པར་ཡོད་དེ།
གཟུགས་མེད་ཅེས་བྱ་བའི་རྣམ་ཐར་བཞི་དང་།ཟད་པར་གཉིས་ཁམས་
གསུམ་ཀའི་རྟེན་ཅན་དང་། ལྷག་མ་བཅུ་དགུ་པོ་རྣམས་ནི་མིའི་རྟེན་ལ་སྐྱེ་
བའི་ཕྱིར། དེ་ལ་ཁ་ཅིག །ཁམས་གོང་མ་གཉིས་སུ་བསམ་གཏན་དང་གཟུགས་
མེད་ཀྱི་ཏིང་ངེ་འཛིན་མི་སྐྱེ་བར་ཐལ། དེ་དག་ལུང་ལ་བརྟེན་
ཟེར་ན། དེའི་ལན་འཆད་པ་ལ། ཁམས་གཉིས་དག་ཏུ་གཟུགས་མེད་པ། །ཞེས་
སོགས་གློཀ་གཅིག་གསུངས། ཁམས་གོང་མ་གཉིས་དག་ཏུ་གཟུགས་མེད་ཀྱི་
སྙོམས་འཇུག་སྐྱེ་ཚུལ་ཡོད་དེ། རྒྱུའི་སྟོབས་ཀྱིས་སྐྱེ་བ་དང༌། ལས་ཀྱི་སྟོབས་
ཀྱིས་སྐྱེ་བ་གཉིས་ཡོད་པའི་ཕྱིར། དང་པོ་ཡོད་དེ། སྔོན་མིའི་རྟེན་ལ་གཟུགས་
མེད་ཀྱི་སྙོམས་འཇུག་གོམས་པར་བྱས་པ་ཉམས་ནས་གཟུགས་ཁམས་སུ་སྐྱེས་
པ་ན། གཟུགས་མེད་པའི་ཏིང་ངེ་འཛིན་སྐྱེས་པ་དེ་སྐལ་མཉམ་གྱི་རྒྱུའི་སྟོབས་
ཀྱིས་སྐྱེས་པ་ཡིན་པའི་ཕྱིར། གཉིས་པ་ཡོད་དེ། ཚེ་སྔ་མ་ལ་གཟུགས་མེད་ཀྱི་
དངོས་གཞི་སྙོམས་འཇུག་ཐོབ་པ་ཉམས་པ་ལན་གྲངས་གཞན་ལ་སྲིད་རྩེར་སྐྱེ་
བར་ངེས་པའི་ལས་བསགས་ནས་སྐྱེ་བ་ཕྱི་མ་གཟུགས་ཁམས་སུ་སྐྱེས་པ་ན།
གཟུགས་མེད་ཀྱི་ཏིང་ངེ་འཛིན་དེ་ལས་ཀྱི་སྟོབས་ཀྱིས་སྐྱེས་པ་ཡིན་པའི་ཕྱིར།
གཟུགས་མེད་དུ་གཟུགས་མེད་ཀྱི་སྙོམས་འཇུག་རྒྱུའི་སྟོབས་ཀྱིས་སྐྱེ་བ་ནི།
གཟུགས་མེད་འོག་མ་འོག་མའི་སེམས་ཐོབ་པ་རྣམས་ནི་གོང་མ་གོང་མར་
སྐྱེས་པ་ན། འོག་མའི་ཏིང་ངེ་འཛིན་སྐྱེ་བ་དེ་སྐལ་མཉམ་ཀྱི་རྒྱུའི་སྟོབས་ཀྱིས་
སྐྱེ་བ་ཡིན་ལ། གཟུགས་མེད་གཉིས་པ་རྣམ་ཤེས་མཐའ་ཡས་སྐྱེ་( ༡༧བ) མཆེད་
དུ་སྐྱེ་འགྱུར་གྱི་ལན་གྲངས་གཞན་ལ་མྱོང་འགྱུར་གྱི་ལས་ཅན་གྱིས་གོང་མར་
སྐྱེས་པ་ན། གོང་གི་ཏིང་ངེ་འཛིན་དེ་ལས་ཀྱིས་སྐྱེས་པ་ཡིན་ནོ། །གཟུགས་
ཁམས་སུ་བསམ་གཏན་གྱི་དངོས་གཞི་སྙོམས་འཇུག་རྣམས་སྐྱེ་བའི་ཚུལ་ཡོད་
དེ། གཟུགས་མེད་ལ་བཤད་པ་བཞིན་རྒྱུ་དང་ལས་དེ་དག་གི་སྟོབས་དང་ཆོས་

ཉིད་ཀྱི་སྟོབས་ཀྱིས་སྐྱེ་བ་ཡོད་པའི་ཕྱིར། ཆོས་མངོན་པ་མཛོད་ཀྱི་རྣམ་བཤད་
བློ་གསལ་བློའི་པདྨོ་ཁ་འབྱེད་ཅེས་བྱ་བ་ལས། སྙོམས་འཇུག་བསྟན་པ་ཞེས་བྱ་
བ་སྟེ་གནས་བརྒྱད་པའི་རྣམ་པར་བཤད་པའོ།། །།
མཇུག་གི་དོན་བཤད་པ།
༈ བཞི་པ་མཇུག་གི་དོན་ལ། བསྟན་པའི་གནས་ཚད། རང་དགའ་སྤངས་
པ། ཁེངས་སྐྱུང་བ། ཐར་འདོད་ལ་བསྟན་པ་འཛིན་པར་གདམས་པ་དང་བཞི།
དང་པོ་འཆད་པ་ལ། སྟོན་པའི་དམ་ཆོས་རྣམ་གཉིས་ཏེ། །ཞེས་སོགས་ཀ་
གཅིག་གསུངས། འདིའི་སྐབས་སུ་སྤྱིའི་དོན་དང༌། ཡན་ལག་གི་དོན་གཉིས།
དང་པོ་ལ། རྟོགས་པའི་ཆོས་འཁོར་བཤད་པ། ལུང་གི་ཆོས་འཁོར་བཤད་པ།
དེ་གཉིས་ཀྱི་གནས་ཚད་བཤད་པ་དང་གསུམ། དང་པོ་ནི། ལམ་ཞུགས་ཀྱི་
མངོན་པར་རྟོགས་པས་བསྡུས་པའི་དམ་ཆོས། རྟོགས་པའི་ཆོས་འཁོར་གྱི་
མཚན་ཉིད་ཡིན། མཚན་གཞི་ནི། བྱང་ཆུབ་ཀྱི་ཕྱོགས་ཀྱི་ཆོས་སོ་བདུན་ལྟ་བུ་
ལ་བྱེད་དེ། རང་འགྲེལ་ལས། རྟོགས་པ་ནི་བྱང་ཆུབ་ཀྱི་ཕྱོགས་དང་མཐུན་
པའི་ཆོས་རྣམས་ཏེ། ཞེས་གསུངས་པའི་ཕྱིར། གཉིས་པ་ནི། སངས་རྒྱས་ཀྱི་
བཀས་བསྡུས་པའི་དམ་ཆོས། ལུང་གི་ཆོས་འཁོར་གྱི་མཚན་ཉིད་ཡིན། མཚན་
གཞི་ནི། སྡེ་སྣོད་གསུམ་ལྟ་བུ་ལ་བྱེད་དེ། རང་འགྲེལ་ལས། ལུང་ནི་མདོ་སྡེ་
དང་། འདུལ་( ༡༨ན) བ་དང༌། ཆོས་མངོན་པ་རྣམས་སོ། །ཞེས་གསུངས་པའི་
ཕྱིར། གསུམ་པ་ནི། རང་འགྲེལ་ལས། དེའི་ཕྱིར་དེ་ཉིད་ཇི་སྲིད་དུ་གནས་པ
དེ་སྲིད་དུ་དམ་པའི་ཆོས་གནས་པར་རིག་པར་བྱའོ། །དེ་དག་ཀྱང་ལོ་སྟོང་དུ་
གནས་སོ། །ཞེས་གསུངས་པའི་ཕྱིར།
འདིའི་དོན་ལ། བསྟན་པའི་གནས་ཚད་ལ་གསུངས་ཚུལ་དུ་མ་ཡོད་དེ།
མདོ་སྡེ་བསྐལ་བཟང་ལས། བསྟན་པ་ལོ་ལྔ་སྟོང་དུ་གནས་པར་བཤད། ལུང་

£
ཕྲན་ཚེགས་ལས། ལོ་སྟོང་གནས་པར་གསུངས། ཟླ་བའི་སྙིང་པོའི་མདོ་དང་།
སྙིང་རྗེ་པད་དཀར་ལས། བསྟན་པ་ལོ་ཉིས་སྟོང་གནས་པར་གསུངས། རྡོ་རྗེ་
གཅོད་པའི་ལྔ་བརྒྱ་ཐ་མ་ཞེས་པའི་འགྲེལ་བར། ལོ་ཕྱེད་དང་སུམ་སྟོང་གནས་
པར་གསུངས། འབུམ་ཊིཀ་ཏུ་ལོ་ལྔ་སྟོང་གནས་པར་བཤད། འཕགས་པ་
འཛམ་བུའི་གླིང་པའི་མི་
དགའ་བའི་བཤེས་གཉེན་གྱི་རྟོགས་བརྗོད་ལས།
རྣམས་ཀྱི་ཚེ་ལོ་བཅུ་པ་ནས་ཡར་འཕེལ་ཏེ། ཚེ་ལོ་དྲུག་བརྒྱའི་བར་དུ་བསྟན་
པ་གནས། ཚེ་ལོ་བདུན་བརྒྱ་ལ་བསྟན་པ་ནུབ། དེ་རྗེས་རང་སངས་རྒྱས་བྱེ་
བ་ཕྲག་བདུན་འབྱུང་། དེ་ཚེ་ལོ་བརྒྱད་ཁྲིའི་བར་འཕེལ་བ་ནས། སངས་
རྒྱས་བྱམས་པ་འཇིག་རྟེན་དུ་འབྱོན་པར་གསུངས། གདགས་པར། འཛམ་
བུའི་གླིང་པའི་ཚེ་ལོ་བཅུ་པའི་དུས་སུ་སངས་རྒྱས་ཀྱི་བསྟན་པ་འགྲིབ་པར་
གསུངས་པ་སོགས་མང་དུ་ཡོད་པའི་ཕྱིར།
རང་ལུགས་ནི།
འཐད་དེ། ལོ་ལྔ་སྟོང་ལ་ལྔ་བརྒྱ་པ་ཕྲག་བཅུར་བྱས་པའི་ཕྲག་དང་པོ་གསུམ་
གྱི། དང་པོ་ལ་དགྲ་བཅོམ་པ། གཉིས་པ་ལ་ཕྱིར་མི་འོང་དང༌། གསུམ་པ་ལ་
རྒྱུན་ཞུགས་དང་། ཕྱིར་འོང་གི་འབྲས་བུ་ཐོབ་པ་མང་དུ་འབྱུང་བས་འབྲས་
བུའི་ལེའུ་དང་། གཉིས་( ༡༨བ) པ་གསུམ་གྱི་དང་པོ་ལ། ཤེས་རབ་ཀྱི་བསླབ་པ་
དང་། གཉིས་པ་ལ། ཏིང་ངེ་འཛིན་གྱི་བསླབ་པ་དང་། གསུམ་པ་ལ།
ཚུལ་ཁྲིམས་ཀྱི་བསླབ་པ་འཛིན་པ་མང་དུ་འབྱུང་བས་བསྒྲུབ་པའི་ལེའུ་དང་།
གསུམ་པ་གསུམ་གྱི་དང་པོ་ལ། མངོན་པ་དང་། གཉིས་པ་ལ་མདོ་སྡེ་དང་།
གསུམ་པ་ལ་འདུལ་བ་འཛིན་པ་མང་དུ་འབྱུང་བས་ལུང་གི་ལེའུ་དང་། བཅུ་
པ་ལ་ནི་རབ་ཏུ་འབྱུང་བའི་རྟགས་ཙམ་འཛིན་གྱི་ལྟ་སྤྱོད་རྣམ་པར་མ་དག་པ་
བསྟན་པ་ལོ་ལྔ་སྟོང་དུ་གནས་པར་གསུངས་པ་འདི་
མང་དུ་འབྱུང་བས་རྟགས་ཙམ་འཛིན་པའི་ལེའུ་ཞེས་བཤད་པ་ཡིན་པའི་ཕྱིར།
བཤད་མ་ཐག་པ་དང་སངས་རྒྱས་ཀྱི་བསྟན་པ་ལོ་སྟོང་དང་། ཉིས་སྟོང་དང༌།
495 

D
ཕྱེད་དང་སུམ་སྟོང་སོགས་སུ་གནས་པར་གསུངས་པ་མི་འགལ་ཏེ། དེ་དག་གི་
དགོངས་གཞི་དགོས་པ་དངོས་ལ་གནོད་བྱེད་གསུམ་ཚང་བའི་ཕྱིར།
བསྒྲུབ་པའི་དུས་ཉམས་པ་ལ་དགོངས་པའི་ཕྱིར། དགོས་པ་ཡོད་
གདུལ་བྱ་རྣམས་སྐྱོ་བ་སྐྱེ་བ་ལ་དགོངས་པའི་ཕྱིར། དངོས་ལ་གནོད་བྱེད་
ཡོད་དེ། ལྷ་མོ་དྲི་མ་མེད་པའི་འོད་ཀྱི་རྟོགས་བརྗོད་ཀྱི་མདོ་ལས། ང་མྱ་ངན་
ལས་འདས་ནས། ལོ་ཉིས་སྟོང་ལྔ་བརྒྱ་ན། གདོང་དམར་ཅན་གྱི་ཡུལ་དུ་དམ་
པའི་ཆོས་རབ་ཏུ་ཤིན་ཏུ་དར་བར་འགྱུར་རོ། །ཞེས་གསུངས་པའི་དོན་དང་
འགལ་བས་གནོད་པའི་ཕྱིར། བསྟན་པའི་གནས་ཚད་རྩ་བའི་དུས་ཀྱི་ཐོག་མ་
ཡོད་དེ། སྟོན་པ་མྱ་ངན་ལས་འདས་པའི་དུས་ནས་རྩི་བ་ཡིན་པའི་ཕྱིར། སྔར་
བསྟན་པ་ལོ་ཇི་ཙམ་འདས་ཞེ་ན།
དགོངས་
གཞི་ཡོད་དེ།
འདི་ལ་ལུགས་མི་འདྲ་བ་དུ་མ་ཡོད་དེ།
ཆོས་རྗེ་ས་སྐྱ་པ་ཁུ་དབོན་རྣམས་ཀྱིས་ད་ལོའི་ས་མོ་ཕག་ལོ་འདི་ཡན་ཆད་ལ་
ལོ་སུམ་སྟོང་བདུན་བརྒྱ་དང་སོ་བཞི་སོང་བས་ལྔ་བརྒྱ་བ་ཕྲག་བཅུའི་སྟེང་
ནས། འབྲས་བུའི་དུས་དང༌། བསྒྲུབ་( ༡༩ན)པའི་དུས་དང༌། ལུང་གི་སྟེང་
ནས། མངོན་པའི་ལེའུ་རྫོགས། མདོ་སྡེའི་དུས་ཀྱི་ཕྲག་གཅིག་པུའི་སྟེང་ནས་
ཉིས་བརྒྱ་དང་སོ་གསུམ་སོང་། དེ་མན་ལ་སྟོང་དང་ཉིས་བརྒྱ་དྲུག་ཅུ་རྩ་
བདུན་གནས་པར་བཞེད་པའི་ལུགས་དང༌། ཇོ་བོ་ཆེན་པོས། བདག་ཅག་གི་
སྟོན་པ་ཤིང་ཕོ་བྱི་བ་ལ་ལྷུམས་སུ་ཞུགས། ཤིང་མོ་གླང་ལ་སྐུ་བལྟམས། ཤིང་ཕོ་
སྤྲེའུ་ལ་མྱ་ངན་ལས་འདས་པར་བཞེད་པས། སྔ་མ་ལས་འདས་ལོ་གསུམ་གྱིས་
མང་ལ། ཡང་ཁ་ཅིག །སྟོན་པ་མེ་ཕོ་རྟའི་ལོ་ལ་ཡུམ་གྱི་ལྷུམས་སུ་ཞུགས་པ་རྒྱ
ཆེར་རོལ་པའི་མདོ་ལས་གསུངས་བ་དང་། དེ་ལྟར་ལུང་རྣམ་འབྱེད། བམ་པོ་
ལྔ་བཅུ་པ་ལས་གསུངས་པ་སོགས་དུ་མ་ཡོད་པའི་ཕྱིར། རང་ལུགས་ནི་ཕྱི་མ་
དེ་ཉིད་འཐད་པས། ད་ལོའི་ས་ཕག་འདི་ཡན་ལ་ལྔ་བརྒྱ་པ་ཕྲག་བཅུའི་སྟེང་
ནས་འབྲས་བུའི་དུས་དང་། སླབ་པའི་དུས་དང་། ལུང་གི་སྟེང་ནས། མངོན་
496

པའི་ལེའུ་རྫོགས། མདོ་སྡེའི་དུས་ཀྱི་ཕྲག་གཅིག་པུའི་སྟེང་ནས་ལོ་བརྒྱ་དང་གོ་
བཞི་སོང༌། དེ་མན་ལ། ལོ་སྟོང་དང་ཉིས་བརྒྱ་གོ་དྲུག་གནས་པར་འདོད་དེ།
དེ་ལྟར་རྒྱ་ཆེར་རོལ་བ་དང་། རྣམ་འབྱེད་བམ་པོ་ལྔ་བཅུ་པ་དང་། གཞན་
ཡང་། བཀའ་བསྟན་བཅོས་མང་པོ་དང་མཐུན་ཅིང་རྗེ་ཡབ་སྲས་རྣམས་ཀྱིས་
ཀྱང་བཞེད་པའི་ཕྱིར། གཉིས་པ་ཡན་ལག་གི་དོན་ནི། སྟོན་པའི་བསྟན་པ་
དམ་ཆོས་དེ་ལ་རྣམ་པ་གཉིས་ཡོད་དེ། སྡེ་སྣོད་གསུམ་གྱིས་བསྡུས་པའི་ལུང་གི་
བསྟན་པ་དང་། བསླབ་པ་གསུམ་འམ་བྱང་ཕྱོགས་སོ་བདུན་གྱི་བདག་ཉིད་དུ་
གྱུར་པའི་རྟོགས་པའི་བསྟན་པ་གཉིས་ཡོད་པའི་ཕྱིར། ལུང་རྟོགས་ཀྱི་བསྟན་
པ་འཛིན་( ༡༩བ) པར་བྱེད་པའི་ཚུལ་ཡོད་དེ། སྡེ་སྣོད་གསུམ་པོ་གང་རུང་གིས་
བསྡུས་པའི་ལུང་གཞན་ལ་ཕྱིན་ཅི་མ་ལོག་པར་སྨྲ་བ་སྟེ། སྟོན་པར་བྱེད་པ་
ལུང་གི་བསྟན་པ་འཛིན་པར་བྱེད་པ་དང་། ས་ལམ་གྱི་རྟོགས་པ་ཁྱད་པར་
ཅན་རང་རྒྱུད་ལ་བསྒྲུབ་པའི་ཆེད་དུ་བསླབ་པ་གསུམ་གང་རུང་ལ་སློབ་པར་
བྱེད་པ་ཁོ་ན་རྟོགས་པའི་བསྟན་པ་འཛིན་པར་བྱེད་པ་ཡིན་པའི་ཕྱིར།
གཉིས་པ་ནི། བདག་གིས་མངོན་པའི་ཆོས་འདི་ཕལ་ཆེར་ནི། །ཁ་ཆེ་བྱེ་
བྲག་སྨྲ་བའི་ཚུལ་གྲུབ་བཤད། །ཅེས་གསུངས། སློབ་དཔོན་དབྱིག་གི་གཉེན་པ་
བདག་གིས་ཆོས་ཅན། ཆོས་མངོན་པའི་མཛོད་ཀྱི་ཚིག་ལེའུར་བཅས་པ་འདི་
ལུགས་གང་དང་མཐུན་པར་བཤད་པའི་ཚུལ་ཡོད་དེ། བསྟན་བཅོས་འདི་ཕལ་
ཆེར་ནི་ཁ་ཆེ་བྱེ་བྲག་སྨྲ་བའི་བཞེད་ཚུལ་ལུགས་དང་གྲུབ་པ་སྟེ་མཐུན་པར་
བཤད་ལ། མདོ་སྡེ་པ་དང་། ཉི་འོག་ལུགས་ཀྱང་ཅུང་ཟད་བཤད་པ་ཡིན་པའི་
ཕྱིར།
གསུམ་པ་ནི། ཉེས་པར་ཟིན་གང་དེ་འདིར་བདག་གིས་ཉེས། །དམ་ཆོས་
ཚུལ་ལ་ཚད་མ་ཐུབ་རྣམས་ཡིན། །ཞེས་གསུངས། བསྟན་བཅོས་འདིའི་
དོན་གྱི་ཆ་ལ་འཁྲུལ་པའི་ཉེས་པར་མཁས་པ་རྣམས་ཀྱིས་ཟིན་པ་གང་ཡིན་པ་

དེ་ནི། རྩོམ་པ་བདག་གིས་འདིར་ཉེས་པས་བཟོད་པར་རིག་སྟེ། ལུང་དང་
རྟོགས་པའི་དམ་པའི་ཆོས་ཀྱི་ཚུལ་ལ་ཐུབ་པ་སངས་རྒྱས་བཅོམ་ལྡན་འདས་
རྣམས་ཁོ་ན་ཚད་མར་གྱུར་པ་ཡིན་པའི་ཕྱིར།
བཞི་པ་ནི། སྟོན་པ་འཇིག་རྟེན་མིག་ནི་ཟུམ་གྱུར་ཅིང་། །ཞེས་སོགས་ཤློཀ་
གསུམ་གསུངས། ཐར་པ་འདོད་པའི་སྐྱེས་བུ་དག་ནི་ཆོས་ཅན། ཉོན་མོངས་པ་
དང་ལྟ་བ་ངན་པ་སྣ་ཚོགས་ཀྱི་དྲི་མ་རྣམས་སྟོབས་དང་ལྡན་པའི་དུས་སུ་རིག་
པར་བྱས་( ༢་ན) ནས་ནི། བསྟན་པ་འཛིན་པ་ལ་བག་ཡོད་པར་གྱིས་པ་སྟེ།
བརྩོན་པར་བྱེད་རིགས་ཏེ། འཇིག་རྟེན་གྱི་མིག་ཏུ་གྱུར་པའི་སྟོན་པ་སངས་
རྒྱས་ནི་ཟུམ་པ་སྟེ། མྱ་ངན་ལས་འདས་པར་གྱུར་ཅིང༌། ཆོས་ཀྱི་དབང་དུ་གྱུར་
པའི་འོད་བསྲུང་ལ་སོགས་པ་འཕགས་པའི་སྐྱེ་བོ་ཕལ་ཆེར་ཟད་པ་སྟེ་མྱ་ངན་
ལས་འདས་པ་ན། དེ་ཁོ་ན་ཉིད་མ་རྟོགས་ཤིང་གཞན་གྱི་བཅོས་སུ་མི་བཏུབ་
པས་རང་དགར་སྤྱོད་ཅིང་ངན་པར་རྟོག་པ་སྟེ་ཕྱིན་ཅི་ལོག་གི་ལྟ་བ་སྣ་ཚོགས་
དང་ལྡན་པ་རྣམས་ཀྱིས་སངས་རྒྱས་ཀྱི་བསྟན་པ་འདི་དཀྲུགས་པ་སྟེ་སླད་
པར་བྱས་པ་དང་། · རང་བྱུང་སངས་རྒྱས་དང་། རང་སངས་རྒྱས་ཀྱིས་
བསྟན་པ་གཅེས་པར་འཛིན་པའི་སྐྱེས་བུ་དམ་པ་རྣམས་ནི་མཆོག་ཏུ་ཞི་བར་
གཤེགས་ཏེ། འགྲོ་བ་སེམས་ཅན་སྡུག་བསྔལ་ལས་སྐྱོབས་པའི་མགོན་མེད་པས་
ན་གདམས་ངག་འདོམས་པར་བྱེད་པ་མེད་ཅིང་། བསླབ་པ་གསུམ་གྱི་ཡོན་
ཏན་འཇོམས་པར་བྱེད་པའི་དྲི་མ་ངན་པ་སྣ་ཚོགས་ཀྱིས་དགའ་མགུར་འཇིག་
རྟེན་འདི་ན་སྤྱོད་པར་བྱེད་ལ། རྒྱུ་མཚན་དེས་ན་ཐུབ་པ་སངས་རྒྱས་བཅོམ་
ལྡན་འདས་དག་གི་བསྟན་པ་ནི་འཆི་བའི་ཚེ་སྐྱེས་བུའི་ལྐོག་མར་སྲོག་ཕྱིན་པ་
དང་འདྲ་བར་རིང་དུ་མི་གནས་པའི་ཕྱིར། དེ་ལྟར་བཤད་པ་ཡང་། རྒྱལ་བའི་
གསུང་རབ་ལ་ཐོས་བསམ་སྒོམ་གསུམ་ཚུལ་བཞིན་དུ་བྱས་ཏེ། ཐར་པ་དང་
ཐམས་ཅད་མཁྱེན་པའི་གོ་འཕང་ཐོབ་པར་བྱ་དགོས་པར་བསྟན་པ་ཡིན་གྱིས།

སངས་རྒྱས་ཀྱི་བསྟན་པ་ནུབ་པ་དང་། སངས་རྒྱས་མྱ་ངན་
སྲིད་དེ། གསེར་འོད་དམ་པ་ལས། སངས་རྒྱས་མྱ་ངན་ཡོངས་མི་འདའ། །ཆོས་
ཀྱང་ནུབ་པར་མི་འགྱུར་ཞིང༌། །ཞེས་པ་དང༌། མངོན་རྟོགས་རྒྱན་ལས་ཀྱང་།
འགྲོ་ལ་ཕན་པ་སྣ་ཚོགས་དག །ཅེས་པ་ནས། ལས་ནི་རྒྱུན་མི་འཆད་པར་
( ༢་) འདོད། །ཅེས་པའི་བར་གསུངས།
སངས་རྒྱས་མྱ་ངན་ལས་འདས་པ་མི་
འདིར་སྨྲས་པ། གསུང་རབ་ཆུ་གཏེར་ཆེན་པོའི་ཀློང་དཀྱིལ་ནས། ལེགས་
འོངས་ལེགས་བཤད་དབང་གི་རྒྱལ་པོ་ཡིས། །བློ་གསལ་གདུལ་བྱའི་དབུལ་བ་
སེལ་མཛད་པའི། །སྨྲ་མཁས་ཡོངས་འཛིན་དམ་པ་རྣམས་ལ་འདུད། །གང་གི་
རྣམ་དཔྱོད་ཤར་རིའི་རྩེ་མོ་ལས། །འོངས་པའི་ལེགས་བཤད་འོད་སྟོང་ལྡན་པ་
ཡིས། །ཆོས་མངོན་མཛོད་ཀྱི་པད་ཚལ་ལེགས་ཕྱེ་བས། །སྐལ་ལྡན་བུང་བའི་
ཚོགས་རྣམས་རྩེ་དགས་རོལ། །ལེགས་བཤད་འདི་ལ་གཞུང་གི་དགོངས་པ་
།གཞན་གྱུར་ཅུང་ཟད་ཡོད་སྙམ་བདག་ལ་མེད། །གསུང་རབ་དགོངས་
དོན་འཕགས་པའི་ཡུལ་ཡིན་པས། །ཅུང་ཟད་མཆིས་ན་འཕགས་རྣམས་བཟོད་
པར་གསོལ། །ཆོས་མངོན་མཛོད་ཀྱི་པདྨོའི་ཚལ་ཆེན་དུ། །འཇུག་འདོད་བློ་
གསལ་བུང་བའི་ཚོགས་རྣམས་ལ། །ཕན་འདོད་ལྷག་བསམ་རྣམ་པར་དག་པ་
དང་། །རང་གི་ཡིད་ལ་རིང་དུ་གནས་བྱའི་ཕྱིར། ཆོས་སྨྲ་ཆེན་པོ་དཔལ་གྱི་རྩེ་
ཐང་ཞེས། །ཡོངས་སུ་གྲགས་པ་དེར་སློབ་སྙོམས་ལས་པ། །སིདྡྷི་ས་མུ་ཏྲ་ཞེས་
བྱ་བ་ཡིས། །མཁས་པའི་བསྟི་གནས་ནེའུ་ཐོག་ཏུ་སྦྱར། །འདི་བཤད་དགེ་བ་ཟླ་
བའི་ཕུང་པོ་ལྟར། །རྣམ་པར་དཀར་བ་གང་གིས་ཁྱབ་པ་དང༌། །དུས་གསུམ་
དགེ་བ་མ་ལུས་གཅིག་བསྡོམས་ནས། །མར་གྱུར་འགྲོ་བས་སངས་རྒྱས་ཐོབ་
ལས།
པར་ཤོག །ཅེས་ཆོས་མངོན་པ་མཛོད་ཀྱི་དགོངས་པ་རབ་ཏུ་གསལ་བར་བྱེད་
པའི་བསྟན་བཅོས། བློ་གསལ་བློའི་པདྨོ་ཁ་འབྱེད་ཅེས་བྱ་བ་འདི་ནི། མདོ་
སྔགས་ཀྱི་གསུང་རབ་ལ་མང་དུ་ཐོས་པའི་ཡོན་ཏན་གྱིས་མི་དམན་ཞིང་ཕྱུག་
100

༢
7
༨
པའི་རྩེ་ཐང་པ། · ཤཱཀྱའི་དགེ་སློང་དངོས་གྲུབ་རྒྱ་མཚོས་བསྒྱུར་བྱེད་ཅེས་པ་ས་
མོ་ཕག་གི་ལོ་ས་ག་ཟླ་བའི་ཡར་ཚེས་བཟང་པོ་ལ། མཁས་པའི་བསྟི་གནས་
ཆེན་པོ་གསང་ཕུ་ནེའུ་ཐོག་ཏུ་སྦྱར་བའོ། །།
ཨོཾ་སྭསྟི། གྲངས་མེད་ཚོགས་གཉིས་( ༢ ༡ན) རྒྱ་མཚོ་བསྲུབས་པ་ལས། །
མཁྱེན་པའི་སྣང་བྱེད་ཟུང་ལྡན་མཁར་འཕགས་ནས། །འགྲོ་བའི་རྨོངས་མུན་
གཞན་དུ་བསྐྲོད་མཛད་པ། །སྟོན་མཆོག་ཤཱཀྱའི་རྒྱལ་པོ་གཙུག་ན་རྒྱལ། །གང་
གི་ལེགས་གསུངས་ཆོས་ཀྱི་ཕུང་པོ་ཆེ། །སྡེ་བདུན་མངོན་པའི་ཆོས་ཀུན་འཛིན་
པའི་མཛོད། །འཇིག་རྟེན་རྒྱན་དུ་སྤེལ་བའི་བྱེད་པོ་མཆོག །སངས་རྒྱས་གཉིས་
པ་དབྱིག་གཉེན་ཞབས་ལ་འདུད། །སྲིད་གསུམ་གྲགས་པས་ཁྱབ་མཛད་ཅོང་
ཁ་པ། །སྨྲ་བའི་དབང་པོ་རྗེ་བཙུན་ཆོས་ཀྱི་རྒྱན། །དེ་སྲས་དྲུང་ཆེན་དངོས་
གྲུབ་རྒྱ་མཚོ་ཆེའི། །བཀའ་དྲིན་མཉམ་མེད་དྲན་པས་ཕྱག་བགྱིའོ། ། །ཆོས་
མངོན་མཛོད་ཀྱི་བསྟན་བཅོས་ཆེན་པོ་ཡི། །དགོངས་དོན་རྣམ་པར་འབྱེད་
པའི་ལེགས་བཤད་ཆེ། །བློ་གསལ་བློ་ཡི་པདྨོ་ཁ་འབྱེད་འདི། །འཛིན་སྐྱོང་སྤེལ་
བའི་དགེ་འདུན་ཚོགས་བཅས་མཆོད། །ལེགས་བཤད་ཆེ་འདི་པར་དུ་སྔོན་
གྲུབ་ཀྱང་། ། ། །དུས་རིང་དབང་གིས་བགྲེས་ཉམས་ཆེར་གྱུར་ཚེ། །མཁན་ཁྲི་
འཛིན་པ་ཐུབ་བསྟན་ཕུན་ཚོགས་ནས། །བསྟན་རྒྱུན་ལ་དགོངས་སླར་ཡང་
པར་བསྐྲུན་མཛད། །འདི་འབྲེལ་རྣམ་དཀར་ཕུང་པོ་ཇི་སྙེད་དང་། །ཀུན་གྱི་
དུས་གསུམ་དགེ་ཚོགས་ཅི་མཆིས་རྣམས། །འབྲས་དམན་ཉུང་ངུའི་རྒྱུ་ལས་
ཆེར་འདྲེས་ཏེ། །འབྲས་བཟང་མཛད་པ་མེད་པའི་གཏེར་དུ་ཤོག །ལུང་རྟོགས་
རྒྱལ་བསྟན་སྤྱི་དང་ཙོང་ཁ་པའི། །རིང་ལུགས་རྨད་བྱུང་བསྟན་པའི་སྙིང་པོ
འདི། །གང་གི་དཀྲུག་དང་བསྲེས་ལྷད་སོགས་ཀྱི་རྐྱེན། །ནམ་ཡང་མི་འབྱུང་
དར་རྒྱས་ཡུན་གནས་ཤོག །གངས་ཅན་མགོན་པོ་ཡབ་སྲས་མཆོད་ཡོན་དང་། །
འདི་ན་རྒྱལ་བའི་མྱུ་གུ་ཚོགས་( ༢ ༡་) འདུ་གང༌། །འཆི་མེད་སྐུ་ཚེ་ཁམས་ལ་
500

དབང་བསྒྱུར་ཞིང་། ། ཀུན་སྨན་མཛད་འཕྲིན་ནམ་མཁའ་དང་མཉམ་ཤོག །
བཤེས་གཉེན་ཆེན་པོ་ཐུབ་བསྟན་ཕུན་ཚོགས་དེ། །སྐྱེས་རབས་ཀུན་ཏུ་མཁས་
དང་གྲུབ་པའི་ས། །ཇེ་མཐོར་འཛེགས་ཏེ་བཤད་དང་སྒྲུབ་པ་ཡི། །རྒྱལ་མཚན་
ཕྱོགས་བཅུར་བསྒྲེང་ལ་ཟླ་བྲལ་ཤོག །ཆོས་གྲྭ་ཆེ་འདིར་བློ་གསལ་འདུས་པའི་
ཚོགས། །ཆོས་མངོན་ཤེས་རབ་འོད་སྣང་སྟོང་འབར་བས། །རྣམ་དཔྱོད་སྲིད་
པ་གསུམ་ལས་རབ་བརྒལ་ཏེ། །རྒྱལ་བསྟན་མཛེས་པའི་རྒྱན་དུ་དར་རྒྱས་ཤོག །
ཟབ་དང་རྒྱ་ཆེར་ཐོས་བསམ་སྒོམ་གསུམ་གྱི། །སྦྱོར་བརྩོན་མཆོག་ཡང་དབྱར་
མཚོ་ལྟར་འཕེལ་ཞིང༌། །འཆད་རྩོད་རྩོམ་པའི་རླབས་འཕྲེང་ཆེས་ཆེར་གཡོ། །
དེ་ལྟར་དགེ་འདུན་སྡེ་རྣམས་འཕེལ་དར་ཤོག །དེ་ཡི་མཐུ་ལས་ཁམས་གསུམ་
སྐྱེ་རྒུའི་ཚོགས། །མཆོག་གསུམ་གཙུག་གི་རྒྱན་དུ་རྟག་བསྟེན་སྟེ། །གཏན་
བདེར་བགྲོད་པའི་ལམ་བཟང་མི་འཚོལ་བར། །རིང་མིན་སྐུ་གསུམ་རྒྱལ་ས་
མྱུར་ཟིན་ཤོག །ཚུལ་དེར་དབང་ཆེན་རྟ་མཆོག་རོལ་པ་ཡི། །བཀའ་སྡོད་
དྲེགས་པ་ལྕམ་སྲིང་མཐུ་རྩལ་ཅན།།སྔོན་གྱི་མཐའ་ཚིག་བཞིན་དུ་བསྲུང་
སྐྱོབས་དང་། །འཕྲིན་ལས་དུས་ལས་མ་གཡོལ་སྒྲུབ་པར་མཛོད།། །།
འདི་ལྟར་སེར་བྱེས་མཁས་སྙན་གྲྭ་ཚང་ཆེ་འདིའི་མཁན་ཁྲི་འཛིན་པ་བཤེས་
གཉེན་ཆེན་པོ་ལཱ་བ་ཐུབ་བསྟན་ཕུན་ཚོགས་ནས་བསྟན་རྒྱུན་ལ་དགོངས་ཏེ།
དྲུང་ཆེན་དངོས་གྲུབ་རྒྱ་མཚོའི་གསུང་མཛོད་ཊིཀྐ་བློ་གསལ་བློའི་པདྨོ་ཁ་
འབྱེད་བྱ་བ་འདི་ཉིད་པར་གསར་བསྐོས་མཛད་པ་མཇུག་ཅུང་མ་གྲུབ་ཙམ་
ནས། མཁན་པོ་དེ་ཉིད་དགོངས་པ་གཞན་དུ་གཤེགས་པར་རྗེས་( ༢༢ན) དེ་མ་
ཐག་མཛོད་ཟུར་ཚོགས་ཆེན་དགེ་བསྐོས་དགེ་སློང་བཟོད་པ་སྙན་གྲགས། །
དགེ་བཤེས་བློ་བཟང་རྒྱལ་མཚན། །སྦ་ཏི་ཕྱག་ཟུར་བཟོད་པ་བློ་གྲོས་བཅས་
ནས་མཇུག་སྐྱོང་ནན་ཏན་གྱིས། ཕུར་ལྕོག་བླ་བྲང་ནས་ཞལ་འདེབས་དངུལ་
དམར་ཉི་ཤུ་རྩ་ལྔ། ཧ་སོག་ལྷ་རམས་པ་བསྟན་དར་ནས་དངུལ་སྲང་བཅོ་ལྔ་

དྲུང་ཆེན་དངོས་གྲུབ་རྒྱ་མཚོས་མཛད།
བྱུང་བ་དག་གསལ་འཁོད་དང་བཅས་པར་བྱང་སྨོན་ཚིག་ཞིག་འདྲི་དགོས་
མཛོད་ཟུཪ་ཚོགས་ཆེན་དགེ་བསྐོས་སོགས་གོང་གསལ་རྣམས་ནས་མཎྜལ་
རྟེན་གསུམ་ལྷ་རེག་དང་བཅས་ཏེ་བསྐུལ་ངོར། ཡོངས་འཛིན་ཕུར་ལྕོག་པ་
ཤཱཀྱའི་དགེ་སྦྱོང་བློ་བཟང་ཚུལ་ཁྲིམས་བྱམས་པ་རྒྱ་མཚོ་ནས་སྦྱར་བ་དགེ་
ལེགས་འཕེལ།། །།
502 

༄༅། །(གངས་ཅན་ཁྱད་ནོར་)དཔེ་ཚོགས་ཆེན་མོའི་བསྡུ་སྒྲིག་དང་
ལས་ཞུགས་མི་སྣའི་མཚན་ཐོ།
བློ་བཟང་བསྟན་འཛིན། དབང་གྲགས། ལྷག་པ།
བློ་བཟང་ཆོས་འབྱོར། བློ་བཟང་འཕགས་མཆོག །རྒྱལ་མཚན་བྱམས་པ།
བསྟན་འཛིན་འཕྲིན་ལས། ཚེ་བརྟན་རྡོ་རྗེ། བློ་བཟང་དམ་ཆོས།
བློ་བཟང་མཁྱེན་རབ། ཕུན་ཚོགས་ཚོགས་གཉིས། བྱམས་པ་རབ་འབྱམས།
ལྷག་པ་ཚེ་རིང་། བློ་བཟང་འཇིགས་མེད། བུ་ཆུང་། འཕྲིན་ལས།
ཡེ་ཤེས། བསྟན་འཛིན་ཤེས་རབ། བསམ་གྲུབ། སྐལ་ལྡན།
བསོད་ནམས་རྡོ་རྗེ། བཀྲ་ཤིས། རྡོ་རྗེ་མཚོ། ཚེ་རིང་ཆོས་སྒྲོན།
ལྷ་སྐྱིད། བསོད་ནམས་དབྱངས་ཅན། ལྷག་པ་སྒྲོལ་མ། བཀྲ་གཡང་།
བྱམས་པ་ཆོས་སྒྲོན། སྐལ་བཟང་ལྷ་མོ། བདེ་སྐྱིད་སྒྲོལ་དཀར།
སྒྲོལ་མ་ལྷ་འཛོམས། ཚེ་དབང་སྐལ་བཟང་། ཚེ་དབང་གཡུ་སྒྲོན།

དམ་པའི་ཆོས་མངོན་པ་མཛོད་ཀྱི་རྣམ་བཤད་བློ་གསལ་བློའི་པདྨ་ཁ་འབྱེད།
བསྡུ་སྒྲིག་པ། སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས་བསྒྲིགས།
དེབ་ཚད། 787 ×1092 1/16
དཔར་ཤོག 32
པར་འདེབས་ཚན་པ། ལྷ་ས་མིང་ཤིན་པར་འདེབས་ཚད་ཡོད་ཀུང་སི།
པར་གཞི། 2016 ལོའི་ཟླ་5 པར་པར་བཏབ།
པར་གྲངས། 0(OO
ནང་ཁུལ་དཔེ་རྟགས། ZXCZZD2016NBZL35H
དཔེ་སྐྲུན་ཚན་པ། བོད་རང་སྐྱོང་ལྗོངས་དཔེ་མཛོད་ཁང་།
